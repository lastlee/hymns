===== No. 1 =====
Title: Låt mig få höra om Jesus
Words: Fanny J. Crosby
Music: John R. Sweney

Chorus:
Låt mig få höra om Jesus,
skriv på mitt hjärta vart ord.
Sjung för mig sången så dyrbar,
skönaste hörd på vår jord.

Låt mig få höra om Jesus,
skriv på mitt hjärta vart ord.
Sjung för mig sången så dyrbar,
skönaste hörd på vår jord;
orden som änglar i natten
sade till herdar en gång:
»Ära åt Gud i det höga,
frihet från bojor och tvång!»

Säg mig det åter och åter,
hur på vår jord han gick kring,
frestad, föraktad och ringa,
ägande själv ingenting.
Synderna mina, dem bar han,
smärtorna tog han på sig,
redo att hela och hjälpa
och lida döden för mig.

Låt mig få höra om korset,
kvalen och smärtan han led.
Visa mig graven i berget
där man hans kropp lade ned.
O, vilken underbar kärlek!
Låt mig få höra det än,
att han för mig gick i döden
och att han lever igen.

===== No. 2 =====
Title: Mera om Jesus
Words: Eliza E. Hewitt
Music: John R. Sweney

Chorus:
Mer, mera om Jesus,
mer, mera om Jesus,
mer av hans fullhet giv åt mig,
mer av hans kärlek innerlig!

Mera om Jesus lär mig, Gud,
mer om hans nåd och helga bud.
Mer av hans fullhet giv åt mig,
mer av hans kärlek innerlig!

Mera om Jesus varje dag,
mer om hans milda sinnelag,
helige Ande, du mig lär
Jesus att känna som han är!

Mera om Jesus! O, må jag
leva var stund till hans behag,
lita på honom uti allt,
göra med fröjd vad han befallt.

Mera om Jesus, ständigt mer,
tills jag i klarhet honom ser,
skådar hans härlighet i frid,
sjunger hans lov till evig tid.

===== No. 3 =====
Title: O kommen och lären
Words: Hugo Johnson
Copyright: Text: (c)*
Music: P. P. Bilhorn
Chorus:

Kom nu, kom nu,
kom och få ro för din själ!
Hör, Mästaren bjuder dig nu:
»O kom, få ro för din själ!»

»O kommen och lären av mig!»
så Mästaren bjuder oss än.
Han lovar oss vila och frid,
vill bli vår käraste vän.

I livet finns möda och strid,
och bördor nedtynga din själ.
Kom lär vad som tillhör din frid
av den som söker ditt väl.

Förlåtelse finnes för fel
och rening i Frälsarens blod.
Guds frid kommer alla till del
som lär av Mästaren god.

===== No. 4 =====
Title: Tala igen
Words: Sam Jones
Music: Wm. J. Kirkpatrick
Copyright: Text: (c)*

Chorus:
Hans liv och död förtälj för mig!
Naglad till korset han offrade sig.
Slagen och sårad för all världens synd,
o vilken kärlek, förtälj det för mig!

Tala igen om Guds kärlek så stor,
om huru världen mot Jesus förfor,
när från sin härlighetstron han kom ned
frälsning att bringa, för syndare led.

Tala igen om hans gråt över dem
som han i kärlek inbjöd till sitt hem,
men i förakt de försmådde det blott.
Han blev förkastad, vad blir deras lott?

Tala igen om hans förbön för oss,
all vår missgärning han bar på sitt kors.
För att försoning åt syndare ge
led han i döden det bittraste ve.

Tala igen om hans ångest och nöd
då, för vår skull, han led korsträets död,
men att han uppstod från dödsrikets makt
och oss en evig försoning har bragt.

===== No. 5 =====
Title: Hur gåtfullt vore allt
Words: Gladys Porteous
Music: Wm. B. Bradbury
Copyright: Text: (c)*

Hur gåtfullt vore allt för mig
om Kristus ej gått livets stig.
I all sin levnad visar han
hur jag min Gud behaga kan.

Jag hopplös vore, syndens träl,
om han ej dött och köpt min själ.
Hans blod utgöts på Golgata,
han uppstod att jag hopp kan ha.

Jag kan ej vandra korsets stig
om Kristus ej får bo i mig.
Hans liv i mig ger kraft och råd,
att jag kan växa i hans nåd.

Mitt mod kan ofta sjunka ner,
men Kristus för mig städse ber;
och när till nådens tron jag går,
mitt hjärta av hans frid undfår.

Mitt hem kan jorden aldrig bli,
han hämtar mig, han köpt mig fri.
Om döden kallar mig en dag,
i Kristus trygghet finner jag.

===== No. 6 =====
Title: Förtälj
Music: H. R. Bishop

Förtälj mig glädjens budskap,
det bästa som jag vet,
om Jesu nåd och kärlek,
hans makt och härlighet.
Berätta mig det enkelt,
som till ett litet barn,
ty jag är trött och nedtyngd,
omspänd av syndens garn.

Berätta mig det långsamt,
så det kan tränga in,
ett budskap om förlossning,
djupt in i själ och sinn'.
Berätta mig det ofta,
jag lätt det glömma kan,
ty morgondaggens friskhet
vid middagstid försvann.

Förtälj mig det i stillhet
men allvar lägg däri,
så det blir mig till frälsning
och mig från synd gör fri.
Förtälj så jag kan höra
den gode Herdens röst
som uti nöd och trångmål
kan giva råd och tröst.

Förtälj det samma budskap
när du bekymrad är
att denna världens glädje
kan bliva mig för kär.
När sedan himlens klarhet
framskymtar med sin frid,
förtälj det gamla budskap
om ro från världens strid.

===== No. 7 =====
Title: Jesus endast
Words: Albert B. Simpson
Music: J. H. Burke

Chorus:
Jesus endast, Jesus alltid,
Jesus allt i allt besjung:
vår Försonare och Herre,
Frälsare och ärans Kung.

Jesus endast är vårt budskap,
Jesus skall vårt ämne bli.
Vi vill blott upphöja honom,
blott hans ära söker vi.

Jesus endast är vår starkhet,
när i oss han råda får.
Han oss giver nåd och styrka
dag från dag och år från år.

Efter Jesus nu vi längtar,
till hans namn står vårt begär.
Vi må ändras, han förbliver,
evigt han densamme är.

===== No. 8 =====
Number: 106
Title: Guds ord är så rent
Words: Sam Jones
Music: George D. Moore
Copyright: Text: (c)*

Chorus:
Det är bättre än tusend' i silver och guld,
mer värt än rubiner kan bli,
att sitta hos himmelske Mästaren huld
och höra hans budskap till mig.

Guds ord är så rent och så dyrbart för mig,
jag älskar hans rätter och bud.
En lykta det är som upplyser min stig,
tills hemmet jag når hos min Gud.

Nu fridfull och lugn kan jag följa hans spår,
som ordet mig visar så väl.
Likt levande vatten var dag som framgår,
uppfriskar det ljuvligt min själ.

O Gud, gör mig sund uti tron på ditt ord
och lär mig begrunda det mer.
Upplys med din Ande min vandring på jord,
att himmelska målet jag ser.

===== No. 9 =====
Title: Så ut Guds ord
Words: Elma Wiebe
Music: I. H. Meredith
Copyright: Text: (c)*

Chorus:
Så ut Guds ord här på vår jord.
Jesus är livet, det sanna Guds ord.

Ljuvliga, sanna och eviga ord,
som säd på våren, så dem på jord!
Tala det budskap som är till mitt väl.
Orden från Jesus ger liv åt min själ.

Tålmodigt fortsätt, i kärlek det så,
att himlens budskap mig måtte nå.
Jag är ovärdig, i fiendens garn.
Tala hans budskap, så jag blir Guds barn.

Ordet förkunna, ty jag vill bli fri.
Låt all hans skönhet uppenbar bli,
så jag kan välja den ädlaste del.
Kristus, som Konung, kan frälsa min själ.

===== No. 10 =====
Title: Nådens tid
Words: Hugo Johnson
Copyright: Text: (c)*

Chorus:
Nådens tid är såningstiden
för Guds rike i ditt liv.
Evangelii ord är säden
som kan giva evigt liv.

Nådens tid är såningstiden
för Guds rike i ditt liv.
Evangelii ord är säden
som kan giva evigt liv.
Varje hjärta är en jordmån
där så mycket frodas kan,
där en skördetid skall komma
när Guds lie drager fram.

Vad är växten i din åker,
vilken sädesart är den?
Blir det frukt som kan inbärgas
såsom skörd för himmelen,
eller sådd av denna världen
som är blott förgängelig
med en skörd av ringa värde
trots ett långt och strävsamt liv?

Vårda dig om hjärtats jordmån,
om vad där får gro och stå.
Lämna tid och rum för sådden
som Guds Son vill där utså.
Han betror åt de utsända
rikets säd, Guds eget ord,
som skall bära frukt för evigt
om det faller i god jord.

===== No. 11 =====
Title: Mitt hårda hjärta
Words: Mrs. Rene Beattie
Music: James M. Black
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Hans liv mig visat livet här
och med sin död han köpt mig fri.
Mitt allt jag nu till honom bär
och hans för evigt jag skall bli.

Mitt hårda hjärta Herren vann,
hans kärleks uppsåt nu jag ser.
Han sände Kristus, världens ljus;
han livet ger, han livet ger.

Med Jesus uti väl och ve
var dag jag strider Herrens strid,
får seger med min Frälsare,
får Herrens frid, får Herrens frid.

En vän i denna mörka värld
behöver jag, som mig förstår
och kan mig leda på min färd,
att hem jag når, att hem jag når.

===== No. 12 =====
Title: På Sions berg
Words: Georg Hemdal
Copyright: Text: (c)*

Chorus:
Han är densamme än, ja alla tider,
han evigt bliver vad han var.
Det är en grund som står och aldrig skrider,
när Gud för dig gör Kristus uppenbar.

På Sions berg, där Herren Gud själv bor,
har han en hörnsten lagt för den som tror.
Den ligger grundad, evigt, fast och visst,
det är Guds Son, vår Herre, Jesus Krist'.

Han är en grundsten, dyrbar, prövad sten.
Av Gud i allt han godkänd blev allen'.
Om än av människor förkastad här,
av Herren han en utvald hörnsten är.

Han sade: »Den som hör och gör mitt ord,
han bygger icke på den lösa jord,
men han skall kallas en förståndig man
som har grävt djupt och byggt på klippan sann.»

Vad var och en på denna grund har byggt,
Guds eld skall pröva, skall det då stå tryggt?
Har du då byggt med det som skall bestå,
eller med det som en gång skall förgå?

===== No. 13 =====
Title: Jesus i dag, igår
Words: James Jardine
Music: Lowell Mason
Copyright: Text: (c)*
Name:  Olivet

Jesus i dag, i går,
framgent likt gångna år,
densamme är.
Fast han i ringhet kom
och fick en orätt dom,
blott han är dörren som
till livet bär.

Jesus, styr du mitt liv,
seger i hjärtat giv
från dag till dag.
Hjälp mig med glädje ge
ett offer, levande,
att därtill du kan se
med välbehag.

De trognas skara all
för tronen samlas skall
hos Gud en gång.
De ifrån stridens brand,
från död och sjukdoms band,
sjunger på himlens strand
de frälstas sång.

===== No. 14 =====
Title: Han densamme är
Words: Albert B. Simpson
Music: J. H. Burke

Chorus:
Han igår, idag, för evigt,
än densamme är.
Allt må ändras men ej Jesus,
så oss ordet lär.

Vilket gott och härligt budskap
som till oss nu når:
Jesus är idag densamme
som han var igår.
Än han syndare vill frälsa
Ø står med öppen famn Ø
sorgsna trösta, sjuka hjälpa.
Ära ske hans namn!

Han som syndar'ns vän blev kallad
söker dig ännu.
Kom och ödmjukt vid hans fötter
böj dig, även du!
Han som sagt: »Jag ej dig dömer,
synda icke mer!»
är ännu idag densamme,
än sin nåd han ger.

Han som stillat havets vågor
uti stormen svår,
än kan alla stormar stilla,
ty han allt förmår.
Han som grät och bad i ångest
i Getsemane,
dricker med dig bittra kalken
i ditt lidande.

===== No. 15 =====
Title: O sökande själ
Words: Mrs. Rene Beattie
Music: Charles H. Gabriel
Copyright: Text: (c)*

O trötta själ som söker ro,
han kan din nöd förstå.
I kärlek öm han bjuder dig:
»Tag upp ditt kors och följ nu mig,
min vila skall du få,
min vila skall du få.»

O sökande, i mörker än,
ditt liv ej fröjd beskär.
Din Frälsar' sörjer för ditt väl,
hans kärlek fylla skall din själ
och han blir alltid när,
och han blir alltid när.

Skall du ännu bli utanför
den gode Herdens vård?
Han håller dörren öppen nu
och kallar, vädjar: »Kom till ro
från världen kall och hård,
från världen kall och hård.»

Otro och tvivel skingrar sig,
hans mening klar skall bli.
I Kristus ljusets källa är
och vägen som till himlen bär.
Din Frälsar' söker dig;
han vill dig göra fri.

===== No. 16 =====
Title: Vi har funnit
Words: Elma Wiebe
Music: John R. Sweney
Copyright: Text: (c)*

Chorus:
Vi har funnit släktenas glädje,
Guds Messias som till jorden kom.
Vi har funnit den profeter bådade,
den som ordet talar om.

Ni som söker, kom och fatta mod!
Den ni länge väntade
har vi funnit, Herren Jesus god,
Messias, kom och se!

Ni som längtar efter livets bröd,
efter vatten rent och klart,
det hos Kristus finns i överflöd
och mättar underbart.

Samme Kristus, som här fordom var,
vandrar ännu på vår jord.
Än idag han gör sig uppenbar
i dem som bär hans ord.

Härligt budskap vi får bära fram,
visa vad vi funnit har,
att de sökande får se Guds Lamm
som världens synd borttar.

===== No. 17 =====
Title: Jesus kom att uppenbara
Words: James Jardine
Music: John Zundel
Copyright: Text: (c)*

Chorus:
Låt oss följa, alltid följa
i hans spår med gladligt mod,
alltid seende på Jesus;
han ger seger, Herden god.

Jesus kom att uppenbara
Gud, vår Fader, här på jord,
all hans sanning oss förklara
och hans avsikt med sin hjord.

Mörkret härskar över världen,
runt omkring oss synden rår.
Men om vi vill följa Jesus,
av hans ljus vi ledning får.

Jesus gav sitt liv som lösen,
att den fångne må bli fri.
Han har sänt sitt bud som varnar,
så du ej fördömd skall bli.

Satans makt skall snart bli bruten,
livets Furste då man ser.
När allt mörker har försvunnit
finnes inga sorger mer.

===== No. 18 =====
Title: Från himlens ära
Words: James Jardine
Copyright: Text: (c)*

Chorus:
Jesus, min Jesus, du i döden frigjort mig.
Hjälp mig dig att tjäna tills jag skådar dig.

Från himlens ära, från en tron så strålande,
kom han i kärlek, vår Förlossare.
Vilken sorg och pina han utstod i korsets död,
dig och mig att vinna ifrån syndens nöd.

Hur kan vi såra Jesus kär, Guds Son så god,
han som så villigt utgöt här sitt blod?
Ej en hand att frälsa oss ifrån en hopplös grav,
då blev han vår lösen och oss frälsning gav.

Kom då till Jesus med din tunga börda svår.
Utgjut ditt hjärta, han din bön förstår.
Han kan lätta bördan och till seger hjälper han,
fyller själ och hjärta med sin glädje sann.

===== No. 19 =====
Title: Var det för mig?
Words: J. M. Whyte
Music: J. M. Whyte

Chorus:
Det var för mig, ja, just för mig,
hans kärlek ej begränsar sig.
Det var för mig han göt sitt blod,
min Konung och min Herre god.

Chorus 2:
Det var för mig, ja, just för mig,
hans kärlek ej begränsar sig.
Det var för mig han göt sitt blod,
min Konung och min Herre god.

Var det för mig han kom hit ned,
Guds Son som död och ångest led?
Var det för mig han göt sitt blod
och tåligt lidande utstod?

Hur vet jag att det var för mig
som han så helt uppoffrat sig?
Jo, själv han sade: »Hit jag kom
att frälsa syndare från dom.»

Han lärde oss i liv och ord
Guds avsikt med vårt liv på jord:
i kärlek våra liv utså
att skörd på andra sidan få.

===== No. 20 =====
Title: Se vår Frälsar' uti misskund
Words: James Jardine
Music: Mrs. W. Bliss
Copyright: Text: (c)*

Se vår Frälsar' uti misskund
lämna himlens härlighet
att i kärlek villigt lida,
driven av barmhärtighet,
komma för att vinna själar
som i mörkret irrat bort,
och att ge sig själv i döden
som ett offer underbart,
ja, sitt liv och blod i döden,
vilket offer underbart!

Se vår Frälsare, betänksam,
invid havet där han står.
Ringa fiskare han kallar:
»Följ nu mig vart än jag går.
Lär av mig att tåligt verka
enligt Faderns kärleks bud.
Hjälp mig vinna dem som irrar
utan hopp och utan Gud!
Hjälp mig vinna dem som irrar
utan hopp och utan Gud!»

Se vår Frälsar' där han kämpar
uti örtagårdens bön.
Grym är döden som han möter,
den är våra synders lön.
Tung är bördan han får bära,
se, han dignar under den!
All vår synd och vår missgärning
han försonar helt allen'!
Se hur tåligt han uthärdar,
helt allen', helt allen'.

===== No. 21 =====
Title: Från himlen han kom
Words: James Jardine
Copyright: Text: (c)*

Chorus:
Med törnen han krönts,
han blev gisslad så grymt,
han blev slagen, ja, korsfäst också;
men den själskamp hans hjärta där utstod för oss
var svåraste smärtan ändå.

Från himlen han kom för en tid längesen,
vår Herre med kärlekens bud.
Föraktad han blev och en främling han var,
fast han var en gåva från Gud.

Han kom till sitt folk som han älskade högt,
som vilse likt får hade gått.
De drev honom bort fast han var deras vän,
att höra hans röst de försmått.

Var fågel, vart djur har sitt rede, sitt bo,
men han inget hem hade här.
På berget han blev när allt folket gick hem,
i bönen han kämpade där.

===== No. 22 =====
Title: Jag gav mitt liv
Words: F. R. Havergal
Music: P. P. Bliss

Jag gav mitt liv i döden
att återlösa dig
ur mörka syndanöden
till fröjd evinnerlig.
/: Jag göt mitt blod för dig, för dig,
vad har du gjort för mig? :/

Från höga fadershuset,
från himlens ljusa borg,
jag kom till jordegruset,
till fattigdom och sorg.
/: Jag gick från allt för dig, för dig,
vad lämnar du för mig? :/

I dystra ensligheten
jag gick här åratal,
att du för evigheten
må bo i himlens sal.
/: Mång' år jag gick för dig, för dig,
har du gått ett för mig? :/

Jag klappar på ditt hjärta,
ack, låt mig bo däri
och ifrån synd och smärta
dig göra evigt fri.
/: Jag ett begär av dig, av dig,
ack, giv dig helt åt mig! :/

===== No. 23 =====
Title: Ensam Jesus kom
Words: Harry Erikson
Copyright: Text: (c)*

Ensam Jesus kom från himlens tempelgårdar,
ensam gick han ned bland jordens synd och nöd.
Fadern, som i omsorg sig om sparven vårdar,
driven av sin kärlek detta offer bjöd.
Ensam gick han här i tre och tretti' år
som den gode Herden ibland vilsna får.

Skogens fåglar hade sina trygga reden,
markens vilddjur ägde sina lugna bon;
Jesu boning var den daggbestänkta heden,
hemlös gick på jorden Skapar'ns ende Son.
Oljebergets lundar, nattens stjärnor fann
Jesus lämnad ensam såsom ingen ann'.

Natten brett sin slöja över Sionsnejden,
dödens härar lägrats i Getsemane.
Ångestfullt han kämpar heta, bittra fejden,
tömmer vredeskalken, fylld av lidande.
Ej på hjälp från himlens härar ropar han,
ensam skall han kämpa, smärtans vigde man.

Golgata är hunnet, på ett kors han hänger,
törnekrönt och blodig, döden närmar sig,
då ett ångestskri ifrån hans läppar tränger:
»Gud, min Gud, vi har du övergivit mig?»
Himmelen sig döljer, solen vill ej se,
när han går i döden, världens Frälsare.

===== No. 24 =====
Title: O, låt oss se på Jesus
Words: Aina Wahlby
Music: George J. Webb
Copyright: Text: (c)*

O, låt oss se på Jesus,
ty vägen har han gått
som leder fram till äran,
ja, målet har han nått!
Hans ord var alltid sanning,
de orden var från Gud,
må våra hjärtans ögon
se klart hans kärleks bud!

Om vi vill rikta blicken
på den som gjorde rätt,
så kan vi följa efter
på Jesu enkla sätt.
Att han är enda vägen,
må det bli uppenbart,
och att han vill oss hjälpa,
låt oss få se det klart!

Se bort från män'skoläror,
förbi vart mänskligt bud,
förbi det egna jaget
och skåda upp till Gud!
Hans härlighet är evig,
helt fylld av nåden sann.
Kan vi ej se att Jesus
det allra bästa vann?

Vad skådar våra ögon?
Vad har vi lust att se?
Avgudar är blott tomhet,
bliv icke såsom de!
Kom, låt oss se på Jesus
som banat väg förut.
Han godkänd blev av Fadern
från början och till slut!

Om vi nu väljer Kristus,
att följa i hans råd,
och ser på hans exempel,
han ger till oss sin nåd.
Han vill oss leda framåt,
i hjärtat giva ro,
när steg för steg vi tager
i villighet och tro.

===== No. 25 =====
Title: Envar som vill Mästaren likna

Envar som vill Mästaren likna,
giv akt på hans gärning och ord!
Guds välbehag alltid han ägde,
Gud hörde hans bön här på jord.
Han kungjorde här om Guds rike,
och syndbundna fångar slapp fri.
Ja, sjukdom och nöd måste vika
när Mästaren gick där förbi.

När andra gick hem för att vila
gick Jesus till berget i bön.
Den kraft han framvisade dagligt,
den var en bönhörelsens lön.
Så myndigt och klart allt han sade,
det skedde just så som han bjöd.
Båd' vinden och sjön sig då lade,
de strax hans befallning åtlöd.

Han sökte ej hyllning av mängden,
han frigjorde fångar från band.
Han visade vägen till livet,
och läkedom flöt från hans hand.
Han grät över människonöden
och led obeskrivliga kval,
uttömde sin själ intill döden
i förbön, i natten så sval.

Han dömde ej rätt efter skenet,
men andarna vägde han sant.
Han kände ej vän efter köttet
och sparade ej anförvant.
I svaghet blev Jesus fullkomnad,
det blev av ett lejon ett lamm
som stumt och tålmodigt framställdes
till döden på korsträets stam.

===== No. 26 =====
Title: Han i nåd mig sökte
Words: W. Spencer Walton
Music: A. J. Gordon

Chorus:
Han i nåd mig sökte,
med sitt blod mig köpte.
Han från vilsna stigen ömt mig drog
och i fårafållan in mig tog.

Han kärleksfullt mig sökte
då jag var trött och skygg.
Han på sin skuldra bar mig
till fårafållan trygg,
då änglar inför Gud med fröjd
en lovsång sjöng i himlens höjd.

Han pekade på såren,
det var för mig han led.
Med hån de tryckte törnen
så djupt på pannan ned.
Vad kunde han i mig väl se
att lida korsets bittra ve?

Nu, medan tiden ilar,
min frid fullkomnas mer.
Den morgon klar jag bidar
som här i tron jag ser,
då han skall kalla mig till sig
som Jesu brud evinnerlig'.

===== No. 27 =====
Title: Från varje fläck
Words: Herbert H. Booth
Music: Isaac B. Woodbury

Från varje fläck tvådd ren,
från varje synd gjord fri,
o gode Gud, du lovat mig,
den lotten min skall bli.
Jag lämnar allt som flytt,
all fruktan, misstag, fel.
Med allt till dig jag flyr på nytt,
låt rening bli min del.

Av fruktan ingen synd
för dig jag döljer mer.
Vad andra tänker hindrar ej,
hos dig om nåd jag ber.
Just som jag är, o Gud,
ej som jag tänkte mig,
till dig jag höjer bönens ljud
om frihet uti dig.

När i ditt ljus jag står,
mitt hjärta, tycks jag se,
försummat taga från din hand
vad du mig velat ge.
Du i din rika nåd,
i makt och visdom all,
mig leda kan uti ditt råd
och rädda mig från fall.

Uppå ditt altare
min skatt jag lägger ner.
Jag önskar blott att hava dig
till Konung mer och mer.
Din eld förbränna får
i mig all själviskhet,
och när från den till dig jag går
får jag barmhärtighet.

===== No. 28 =====
Title: Böj örat ned
Words: Sam Jones
Music: Hans G. Nägeli
Name: Dennis
Copyright: Text: (c)*

Böj örat ned till mig;
ej vila finnes här.
Jag kommer, o Guds Lamm, till dig,
ty du barmhärtig är.

Böj örat ned till mig;
betryckt jag är och arm.
Till dig jag kommer i min nöd
att vila vid din barm.

Lång tid på öknens väg
min fot förirrat sig,
men nu från all dess enslighet
jag vänder hem till dig.

Hur flyktigt jordens fröjd
försvinner, vissnar, dör.
Jag sökte bröd men fann blott sten,
ej hugnad det medför.

När mörkret sänker sig,
o lämna mig ej då!
Jag ger mitt hjärta, ödmjukt, helt;
låt mig ej bortstött gå.

===== No. 29 =====
Title: Blott tanken på dig
Words: Bernard av Clairvaux
Music: J. B. Dykes
Name: St. Agnes

Blott tanken på dig, Jesus, ger
min själ en ljuvlig ro.
Hur härligt då, när dig jag ser
och nöjd hos dig får bo.

Sång eller ton från mänskligt bröst
ej kunna bringa fram
ett ljud som ger mer ljuvlig tröst
än ljudet av ditt namn.

O du, vart krossat hjärtas hopp,
de undergivnas fröjd!
De fallna ömt du reser opp
och den av synden böjd.

Din kärlek, vem kan tolka den?
Ej ord därtill förslå.
Men de som hava dig till vän
den skola fullt förstå.

Min Jesus, endast du skall bli
min fröjd och härlighet.
Min ära har jag satt däri
nu och i evighet.

===== No. 30 =====
Title: I Jesus finnes frid
Words: Erik Andersson
Music: James M. Black
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
I Jesus finnes frid och ro
som stillar nöd och ängslan här.
Den som hans ord och röst vill tro,
med fröjd erfar han trofast är.

När sorg och nöd i hjärtat är,
av denna världens synd och strid,
och livet fort mot döden bär,
är frågan den: »Var finnes frid?»

Den väg som Jesus vandrat har,
de råd hans ord oss ännu ger,
har med sig löften alla da'r
om kraft och nåd för den som ber.

I Jesus finnes hopp och tröst
fast mörkret råder här på jord.
Vi styrkes när vi hör hans röst
och finner ledning i hans ord.

===== No. 31 =====
Title: Det finns en
Words: J. B. Mackay
Music: J. B. Mackay

Chorus:
Det finns en, endast en;
den käre Herren Jesus, det är han.
När bedrövelser dig når
och stormens böljor slår,
du en trofast vän behöver; det är han.

Chorus 2:
Det finns en endast en

Finns det en som kan oss hjälpa,
en som känner hjärtats nöd,
sedan syndens törnen stungit här vår fot,
en som kan från synden frälsa,
giva liv och hopp och stöd
åt envar som vill hans frälsning ta emot?

Finns det en som kan oss hjälpa,
som kan stilla själens strid
när den sjunker ned, av djupa sorger tyngd?
Vem kan tala ord om tillgift,
vilka giver själen frid,
och vars blod kan rentvå oss ifrån vår synd?

Finns det en som kan oss hjälpa
när vår livstid når sitt slut,
som i dödens mörka dal vill med oss gå,
en som lyser vägen för oss
och all fruktan driver ut,
att med jubel vi kan inför tronen stå?

===== No. 32 =====
Title: Till vem, o Herre?
Words: Mrs. May Schulz
Music: Mrs. May Schulz
Copyright: Text och Musik: (c)*

Till vem, o Herre, skall vi gå
med allt som tynger hjärtat så?
Här råder synd och nöd på jord
och endast du har livets ord.

Till vem, o Herre, skall vi gå?
Här inför dig med synd vi stå,
men du är den, och endast den,
som är för oss försoningen.

Till vem, o Herre, skall vi gå
när sår i livets kamp vi få?
Se, läk'dom finns i dina sår;
du, smärtans man, oss väl förstår.

Till dig, Guds Smorde, komma vi.
Vi dina trogna vilja bli
och tjäna dig av kärlek här;
du våra hjärtans brudgum är!

===== No. 33 =====
Title: Jag behöver Jesus med mig
Words: Lizzie Edwards
Music: John R. Sweney

Chorus:
Jag skall icke frukta mer,
blott han mig sin ledning ger.
Utan knot jag villigt följer
i hans fotspår som jag ser.

Jag behöver Jesus med mig,
ty jag törs ej ensam gå.
I hans närhet vill jag vandra,
att hans hand mig leda må.

Jag behöver Jesus med mig,
ty min tro som bäst är svag;
och hans ord, som ingen annans,
tröst kan ge mig dag från dag.

Jag behöver Jesus med mig
under livets vandringstid,
genom storm och genom solsken,
genom livets kamp och strid.

===== No. 34 =====
Title: Jesus allena frälsar
Words: Kate Ulmer
Music: Wm. J. Kirkpatrick

Chorus:
Jesus allena frälsar,
han mig sin nåd beter.
I varje storm han skyddar,
frid åt min själ han ger.

Var skall jag finna tillflykt,
skydd undan stormen svår?
Var finns en plats i trygghet,
dit icke fruktan når?

Stilla hans röst mig kallar:
Vila hos mig du får.
Skydd finns i mina armar,
trygghet du där uppnår.

Bördor mig ofta trycker,
vållande mig besvär.
Ljuvt då hans viskning höres:
Lägg nu din börda här!

Så vill jag alltid vandra
hemåt där glädjen bor,
vilande blott i Jesus
på vilken nu jag tror.

===== No. 35 =====
Title: Böjd nu under bördor
Words: Birdie Bell
Music: Wm. J. Kirkpatrick

Chorus:
Ja, han allt förstår; bäst är Jesu stig.
Kom, han kallar nu: »Ro du får hos mig!»
Låt din framtid vila blott i Herrens hand;
han så tryggt dig leder till ett evigt land.

Böjd nu under bördor, ingen hjälp finns än;
trött av dagens hetta, när är ingen vän;
men, du trötte pilgrim, vart än vägen går,
om än alla sviker, Jesus dig förstår.

Alla dina bördor lägg vid Jesu fot;
är du trött och sorgsen, går dig allt emot?
Vägen Jesus känner om den än är svår;
fatta mod hos honom, Jesus dig förstår.

Frestelser dig möter, bli dock ej försagd;
han dig ej bortstöter, detta har han sagt.
Om du honom tjänar där du trofast står
vill han kraft förläna, Jesus dig förstår.

Trötta hjärta, hör, han kallar nu på dig;
frid och vila bjuder han dig ömt hos sig.
Okänd är din framtid, dock han allt förmår
och i sorg och glädje Jesus dig förstår.

===== No. 36 =====
Title: Herre, samla oss nu alla
Music: W. B. Bradbury
Words: Lina Sandell-Berg

Herre, samla oss nu alla
kring ditt dyra nådesord.
Likt ett vårregn låt det falla
på vårt hjärtas torra jord!
Värdes oss din Ande sända
och din eld ibland oss tända.
/: Mätta ljuvligt de elända,
Herre, vid ditt rika bord. :/

Lär oss troget taga vara
på det ord, oss givet är.
Led oss i ditt ljus, det klara,
på den väg som till dig bär.
Håll vårt hjärta för dig stilla,
låt ej otro oss förvilla.
/: Herre, låt oss ej förspilla
nådestunden du beskär. :/

Må vi akta på den tiden
då du söker oss, o Gud.
Snart är nådens dag förliden
och vi får ej flera bud.
O, så hjälp oss då att höra
vad vår själ kan saliggöra.
/: Upplåt du vårt hjärtas öra
och förnim vårt böneljud. :/


===== No. 37 =====
Title: Icke utanför din kärlek
Words: Sam Jones
Copyright: Text: (c)*

Chorus:
Icke utanför din kärlek,
riklig och omätelig,
tanke ljuv min själ omfamnar:
nåd och kärlek följer mig.

Ödmjukt vid din fot, min Frälsar',
jag om nåd och hjälp vill be,
söka ditt behag, din ynnest;
vänd ej bort ditt ansikte!
Ofta känner jag min svaghet,
giv mig, Herre, hjälp från dig.
Tanke ljuv min själ omfamnar:
nåd och kärlek följer mig.

Tyst, mitt hjärta, Frälsar'n talar.
Lyssna väl, hans ord tag 'mot!
Frid som övergår förståndet,
kraft och liv kan då slå rot.
Obegränsad är din kärlek,
djupare än någon sjö,
utsträckt, ändlös, oförgänglig,
viss för evigt, skall ej dö.

Icke gåvor eller offer
men min kropp du önskar få
som ditt hem och till din boning,
hjälp mig dig tillmötes gå.
Kan jag stöta bort den kärlek
som från döden köpt mig fri?
Nej, den har mitt hjärta vunnit,
jag vill din för evigt bli.

===== No. 38 =====
Title: Gud, du vet
Music: P. P. Bliss

Chorus:
Gud, jag vet att du är villig
att förlåta, rena mig.
Du kan frälsa och förlossa,
giva vila uti dig.

Gud, du vet mitt hjärta tröttnat
på all orättfärdighet.
Livet är så tomt och ödsligt,
hjärtat ej av glädje vet.

Ofta dig jag sökt behaga,
men jag saknat kraft därtill.
Låt i ok med dig mig draga,
lär mig vandra som du vill.

Tag mig, Kristi blod har köpt mig,
fria mig från syndens garn.
Du i kärlek tåligt sökt mig,
giv mig makt att bli ditt barn.

===== No. 39 =====
Title: Ske blott din vilja
Words: Adelaide A. Pollard
Music: George C. Stebbins
Copyright: Musik: (c) Pickering & Inglis. Tryckt med tillstånd.

Ske blott din vilja, Herre, med mig.
Jag är som leret här inför dig.
Forma ett käril såsom du vill;
hjälp mig att vara villig därtill.

Ske blott din vilja med mig var dag.
Mig utrannsaka, hårdhet borttag.
Rena och två mig, Herre, jag ber.
För dig jag ödmjukt böjer mig ner.

Ske blott din vilja, Gud, i mitt liv.
Sargad, uppgiven, hugnad mig giv.
Du, som mig känner och allt förmår,
skyl mina brister, läk mina sår.

Ske blott din vilja, giv att jag må
mer av din Ande, Herre, undfå,
så att det synes jag dig tillhör
och till din ära lever och dör.

===== No. 40 =====
Title: O, lär mig mer
Words: James Hutton
Music: James Walch

O, lär mig mer utav din väg,
min Frälsare så god.
Behåll du mig, mitt hjärta äg,
mig rena i ditt blod.

Ja, lär mig här att älska dig
för all din smärta, sorg,
och låt mitt hjärta glädja sig
i dig, min säkra borg.

Hjälp mig för intet räkna allt
som här för mig var kärt,
mot det som du för mig utvalt,
ty det långt mer är värt.

För evigt i mitt hjärta skriv
att intet är så stort
som denna gåva: evigt liv,
och vad för mig du gjort.

===== No. 41 =====
Title: Lär mig din väg
Words: R. Mascher
Music: B. Mansell Ramsey

Lär mig din väg, o Gud, lär mig din väg.
I nåd giv ledning, Gud, lär mig din väg.
Hjälp mig i tro på dig vandra din viljas stig.
Bred du ditt ljus kring mig, lär mig din väg.

När hjärtat tynges hårt, lär mig din väg.
Flyr jordisk glädje bort, lär mig din väg.
När jag här ensam står, när motgång kännes svår,
och när jag framgång får, lär mig din väg.

Tvivlar och tvekar jag, lär mig din väg.
Nalkas mig stormfylld dag, lär mig din väg.
Giv ljus när stigen går fram genom dunkla snår,
torka mitt hjärtas tår, lär mig din väg.

Där jag min uppgift får, lär mig din väg.
Tills jag vid tröskeln står, lär mig din väg.
Tills jag med fröjd går in, Herre, i vilan din,
bärande kronan min, lär mig din väg.

===== No. 42 =====
Title: Lär mig att känna dina vägar
Words: Jacob Paulli

Lär mig att känna dina vägar
och gå dem modigt steg för steg.
Jag vet att allt på jord jag äger
är lånat mig på livets väg.
Men om din starka hand mig leder
så kommer jag att målet nå.
Om all förhoppning dör härnere
har jag ett himmelskt hopp ändå.

Lär mig att känna dina tankar
och öva mig att tänka så,
och när i ångest hjärtat bankar,
nytt mod från dig jag då kan få.
När jag har tänkt mig trött till döden,
säg då vad du har tänkt, o Gud,
så jag kan se en molnfri morgon
från tvivlets oro bryta ut.

Men lär mig framför allt att känna
din kärlek, gränslös, underbar,
den som kan tusen stjärnor tända
när lyckans sol nedsjunkit har.
Du torkar tårar, helar brister
och läker sår som hjärtat får.
Din väg går genom det vi mister.
Hos dig vi hundrafalt uppnår.

===== No. 43 =====
Title: Du vägen är, o Jesus
Words: Willie Hughes
Music: Alfred Judson
Copyright: Text: (c)*

Chorus:
Nu står min lust till sanningen,
han är min hjälpare och vän.
På jord, i himmel, finns ej en
som räknas kan mot Jesus.

Skulle jag väl gå mörkrets stig
där frid och glädje fattas mig?
Min väg är fel; jag följer dig,
du vägen är, o Jesus.

All mänsklig vishet vilse för,
vår vilja blott Guds frid förstör,
men säll den som Guds röst städs' hör;
hans visdom finns i Jesus.

Min egen kraft kan ej förmå
i kamp mot synd att seger få.
Han ger oss kraft så vi kan stå
för allt som finns i Jesus.

I livets jäkt och stridens larm
jag litar på hans starka arm.
Jag tillflykt funnit vid hans barm.
Mitt hopp, mitt liv är Jesus.

===== No. 44 =====
Title: Det finns en väg
Words: Sam Jones
Music: Robert Lowry
Copyright: Text: (c)*

Chorus:
Min längtan är att föras in
på smala vägen god,
gemenskap få med Jesus själv
och rening i hans blod.

Det finns en väg, en banad väg,
som märkts av Jesu spår.
Den för till frid och helgelse
och liv som ej förgår.

Att träda in på livets väg
man synd uppgiva må,
ty Gud har sagt: Renhjärtade
allen' på den ingå.

Det finns en ödmjukhetens väg
i sanning, nåd och tro.
Där finns ej rum för själviskhet,
blott frälsta där få ro.

Det finns fullkomlighetens väg
där Guds utvalda gå,
som dela Kristi smälek nu
och evig glädje få.

===== No. 45 =====
Title: Guds väg vi älskar
Words: Sam Jones
Music: James M. Black
Copyright: Text: (c)*
Copyright 2: Musik: (c) Lorenz Corporation. Tryckt med tillstånd.

Chorus:
Vägen vi funnit i Guds Lamm,
den till en ändlös dag går fram.
Medan vårt liv vi här har kvar
vill vi bli trogna alla da'r.

Guds väg vi älskar och hans ord,
den stig som Jesus gick på jord.
Främlingar, ledda i hans ljus,
vandrar vi hem till Faderns hus.

Hans röst vi hör och ser den hand
som leder genom öknens land,
vetande målet härligt är
och att vår fot får vila där.

Gud i sin nåd och kärlek sann
blinda, förvillade oss fann,
ledde oss in i ljusets hamn.
Ständigt vi prisar nu hans namn.

Guds arm är stark, han står oss bi,
fiendens här ej fruktar vi.
Gud, vårt försvar till livets slut,
hjälper oss troget hålla ut.

===== No. 46 =====
Title: Många vägar
Words: Lars J. Lund
Copyright: Text: (c)*

Chorus:
Jesus har sitt liv oss givit
så att du, som ej har lätt
i de många val i livet,
är dock fri att välja rätt.

Många vägar finns att välja
under livets dag så kort,
varmed du din själ kan sälja
och i träldom ledas bort.

Många vägar synes rätta
efter jordiskt mått och bud.
De kan synas vara lätta
men de leder ej till Gud.

Välj i tid ej blott det lätta,
det till mörk förtvivlan bär.
Välj, o vän, Guds väg, den rätta,
som av Jesus visad är!

===== No. 47 =====
Title: Med Mästaren
Words: Sam Jones
Music: Wm. B. Bradbury
Copyright: Text: (c)*

Chorus:
Han kallar mig att ej min själ
må bindas fången som en träl.
Jag hastar på den väg med Gud
som är för hans utvalda brud.

Med Mästaren jag vandra vill,
min håg är vänd därovantill.
Jag hör han kallar: »Följ du mig!»
och nu jag följer gladelig'.

Jag fruktar ej för världens larm.
Han möter mig med hoppets arm
och hjälper mig att målet nå,
där jag skall evig vila få.

Fast mörkrets makt emot mig står
är jag dock trygg, ty Gud förstår.
Hans ord är fast i ve och väl.
Upp, lova Herren nu, min själ!

===== No. 48 =====
Title: Korsets väg
Words: Jessie Brown Pounds
Music: Charles H. Gabriel

Chorus:
Korsets väg leder hem till Gud,
korsets väg leder hem till Gud.
Det är ljuvlig sång under tidens tvång:
Korsets väg leder hem till Gud.

Endast korsets väg leder hem till min Gud,
jag måste den vägen gå.
Jag når aldrig fram till din stad, Guds Lamm,
om din väg jag ej vandrar på.

Framåt måste jag på den törnströdda väg
som Frälsaren vandrat har,
om i helig skrud jag skall stå för Gud
i gemenskap så underbar.

Nu jag sagt farväl till den värld som förgås,
den väg som jag fordom gått.
Herren kallar mig hem till ro hos sig
då omsider jag målet nått.

===== No. 49 =====
Title: Jag vill följa dig
Words: Henry Francis Lyte
Music: Henry T. Smart

Chorus:
Jag vill följa dig, min Jesus;
du utgöt ditt blod för mig.
Om än alla här dig lämnar,
i din nåd vill jag följa dig.

Jesus, jag mitt kors har tagit,
följer dig som du befallt.
Fastän arm och övergiven
är du nu för mig mitt allt.

Bort från mig all världslig trängtan,
allt jag väntat, sökt och fått,
dock hur hög är ej min ställning,
Gud och himlen är min lott.

Fast mig världen övergiver,
dig den övergav också.
Om än vänner mig besviker,
du skall aldrig från mig gå.

När bedrövelser mig möter,
de mig driver till ditt bröst.
Om allt svårt i livet trycker,
finner jag i dig min tröst.

===== No. 50 =====
Title: Frukta ej att följa
Words: Sam Jones
Music: George G. Hugg
Copyright: Text: (c)*

Chorus:
Frukta ej med honom lida,
och när livets slut du når
skall du glädja dig för evigt,
när du »Väl gjort!» höra får.

Frukta ej att följa Jesus!
Han så tryggt dig leda kan
genom alla mörka dalar
och på nytt ge styrka sann.

Frukta ej att bära bördan
om än striden bliver lång.
De som härdar ut får ära
och får sjunga segerns sång.

Vänd ej bort, förbliv hos honom!
Han för dig blev sargad här.
De som följer i hans fotspår
delar härligheten där.

Sök att tåligt löpa framåt
tills du får din segerlön.
Gud skall styrka dig i loppet,
skänka livets krona skön.

===== No. 51 =====
Title: Min Frälsar's fotspår
Words: Sandy Scott
Music: J. R. Thomas
Copyright: Text: (c)*

Chorus:
O, min käre Frälsar's fotspår
är för mig en skatt härnere.
De från synd och nöjen visar
väg att himlens ära nå.
Frälsar', jag vill uti dina fotspår gå.

I min käre Frälsar's fotspår
en fullkomlig väg jag ser,
lik en stjärna uti mörkret,
vilken ljus och ledning ger.

O, min käre Frälsar's fotspår
om det rätta visshet ge,
är ock min kompass i natten,
genom mörkret lyser de.

Må jag alltid akta, Herre,
dina fotspår mer och mer,
alltid följa dit du leder,
tills din härlighet jag ser.

===== No. 52 =====
Number: 80
Title: Kom, låt oss följa Jesus
Words: Robert Skerritt
Music: Lowell Mason
Name: Heber
Copyright: Text: (c)*

Kom, låt oss följa Jesus,
ty det är livets stig.
Se, alla trogna gått den
och segrat genom strid.
Som främlingar, okända,
gemensamt fick de då,
igenom vedermöda,
in i Guds rike gå.

Apostlar och profeter
har ädelmodigt stått.
Den väg som är framför oss
har dessa fordom gått.
Den märkts med deras fotspår,
med tårar och med blod.
De troget kämpat framåt,
ty Herren gav dem mod.

Den som sitt liv nu mister
för evangelii skull
skall vinna det för evigt
långt bortom gravens mull.
Må vi nu oss ikläda
den rustning som vi fått,
och vandra där Guds trogna
i forna tider gått.

===== No. 53 =====
Title: Nu Jesu ljuva röst
Words: Geo. D. Watson
Music: Ethel Roehle
Copyright: Musik: (c)*

Nu Jesu ljuva röst dig når:
Följ du mig, kom, följ du mig!
Mitt liv jag gav, led döden svår,
följ du mig, kom, följ du mig!
Jag vet hur köttet felar blott,
jag svåra stormar har utstått.
Mitt barn, varhelst min stig har gått,
följ du mig, kom, följ du mig!

Jag all din synd förlåtit har,
följ du mig, kom, följ du mig!
Från syndens band jag fri dig tar,
följ du mig, kom, följ du mig!
Se upp till mig, att fruktan får
till flykten ta, och år från år
min hand skall torka varje tår.
Följ du mig, kom, följ du mig!

O lägg på mig din omsorg all,
följ du mig, kom, följ du mig!
Din börda tung jag bära skall,
följ du mig, kom, följ du mig!
I varje skiftning blir jag när,
på hav och land din Gud så kär.
Din salighet för evigt är.
Följ du mig, kom, följ du mig!

===== No. 54 =====
Title: Städs' framför dig
Music: P. P. Bliss

Chorus:
Tveka ej att följa Jesus!
Kraft från Gud du får.
Till att vinna daglig seger,
han dig nåd består.

Städs' framför dig något bättre
Herren håller fram.
Dröj då ej att följa Jesus,
Guds utvalda Lamm!

Bättre hopp och bättre löften
och ett nytt förbund,
Herren kungör och vill sluta
med dig denna stund.

Gud sitt bästa uti himlen
sände hit till jord,
att hans bästa vi må ärva,
lydande hans ord.

===== No. 55 =====
Title: Har du mål för din vandring?
Words: Lars J. Lund
Music: Harry Redman
Copyright: Text: (c)*
Copyright 2: Musik: (c)*

Har du mål för din vandring
under livsdagen lång?
Skall ditt hopp och din längtan
bli uppfyllda en gång?
När, besviken på världen,
fylld med tvivel du gick,
ännu utan din Frälsar',
endast tomhet du fick.

Gud har mål för din vandring,
frälsningsplanen är klar,
himlavägen är banad,
porten öppnat han har.
Du blev fri, när på korset
Jesus offrat sitt liv.
Änglaskaran dig väntar,
kom, ditt allt honom giv!

Är jag fri som du säger?
Finns det mål för mitt liv?
Har en väg blivit banad?
Herre, tro då mig giv!
Jag har vandrat i mörkret,
slösat krafter och tid,
ej sett vägen som leder
bort från tomhet och strid.

Nu mitt mål är i himlen,
dit min längtan nu står.
Himmelsk kärlek jag söker,
frid som aldrig förgår.
Dock av allting jag längtar
mest att skåda Guds Lamm,
då mitt hopp och min trängtan
uppfylls när jag når fram.

===== No. 56 =====
Title: Vart går du?
Music: Oscar Ahnfelt

Vart går du, vart går du? O människa, säg,
vad söker du efter i världen?
Vart ämnar du dig och vart leder din väg,
vad talar du om under färden?
Var har du din skatt och ditt hjärta?

Är jorden, blott jorden, dig dyrbar och kär,
då kan du med Gud ej förenas.
Då kan du ej tjäna den Herre som här
i ande och sanning vill tjänas,
då passar du icke för himlen.

Låt Kristus få bliva din pärla och skatt,
ditt liv och din salighetsklippa,
din fröjd och din lovsång, så dag som ock natt.
Du skall då förvisso få slippa
stå utanför himmelska staden.

===== No. 57 =====
Title: Framåt, framåt
Words: Albert Midlane
Music: W. L. Viner
Name: Kingston

Framåt, framåt, hastigt framåt,
men, min vän, vart bär din väg?
Är det till en evig vila,
till en salig boning? Säg!
Framåt, framåt, hastigt framåt,
men, min vän, vart bär din väg?

Framåt, framåt, hastigt framåt,
tidens gång ej hejdas kan.
Ljuva tanke, några vandrar
ledda utav Jesu hand,
framåt, framåt, stadigt framåt
på hans väg mot ljusets land.

Framåt, framåt, hastigt framåt,
mången mot ett evigt ve,
sorglös för sin själ, odödlig,
aktar ej Guds kallelse,
framåt, framåt, ständigt framåt,
Kristi blod föraktande.

Framåt, framåt, hastigt framåt,
snart ditt timglas runnit ut.
Än hans milda röst oss bjuder,
ännu hör vi nådens bud:
Genom mig du livet vinner.
O vänd om till Herren Gud!

===== No. 58 =====
Title: Andra får
Words: Jack Annand
Music: Herbert H. Booth
Copyright: Text: (c)*

Chorus:
Varför längre vandra
farofyllda stigar?
Hör, den gode Herden kallar:
Följ mig vägen hem!

Andra får jag har som irrar
här i världen utan ljus;
vilsna, trötta, de ej ännu
tillhör detta fårahus.
Ifrån bergets öde stigar,
uti natten, kall och våt,
och från dalen, när det skymmer,
når mig deras klagolåt.

Spridda över världens öken
irrar många utav dem.
Jag vill söka tills jag finner
vilsna får att bringa hem.
På min skuldra vill jag bära
trötta får och svaga lamm,
vårda mig om de uppgivna,
föra dem till vila sann.

Till min röst skall de då lyssna,
villigt följa mig i tro,
vila få på gröna ängar
och vid vatten finna ro.
Om i skuggans dal jag leder,
intet ont de fruktar där,
ty min röst dem giver trygghet
och de vet att jag är när.

===== No. 59 =====
Title: Följ du mig
Words: Margaret Phillips
Music: E. Voigtlander
Copyright: Text: (c)*

»Följ du mig, följ du mig,»
sade han från Galilee',
»Jag dig leder, för dig beder,
dagligt bröd åt dig bereder
om du blott vill följa mig!»

»Följ du mig, följ du mig,
hjärtero jag giver dig.
Rika håvor, stora gåvor
jag i trofasthet dig lovar
om du blott vill följa mig!»

»Följ du mig, följ du mig,
jag i kärlek manar dig.
Livet svinner, snart du hinner
skördens dag, månn då du vinner
glädjen stor? Kom, följ du mig.»

Jag vill följa, jag vill följa,
intet vill jag för dig dölja.
Du har sökt mig, du har köpt mig,
du har lagt din hand uppå mig,
Frälsar', jag vill följa dig!

===== No. 60 =====
Title: Jesus, den gode Herden
Words: Edith Hanson
Copyright: Text: (c)*

Chorus:
O Jesus, du den gode Herden är,
du gav ditt liv, ditt blod för mig.
Håll du min hand och var mig alltid när,
för evigt låt mig bo hos dig!

O Jesus kär, du är den gode Herden,
i hjärtat bär du alla dina får.
Ditt öga vakar över alla faror,
du läker livets många djupa sår.

Du ger mig vila uppå gröna ängar,
du ger mig ro vid vattenbäckars hamn.
Min trötta själ du ofta vederkvicker,
jag därför prisa vill ditt stora namn.

I dödens dal jag fruktar ej att vandra,
ty du är med mig, som du lovat har.
Din käpp och stav skall även där mig trösta,
ej något du från dina löften tar.

Må jag ej glömma vad det har dig kostat
att duka livets bröd till mättnad fri.
O, må jag se din godhet alla dagar
och städse i din kärlek varm förbli!

===== No. 61 =====
Title: Guds väg är bäst
Music: Edmund S. Lorenz

Chorus:
Guds väg är bäst för dig,
Guds väg är bäst för dig.
Det fröjd beskär då han är när.
Guds väg är bäst för dig.

I livets ljusa ungdomsvår,
när allting glatt i livet går,
vänd om till Jesus, följ hans spår!
Guds väg är bäst för dig.

Låt sommartiden, skön och lång,
bli fylld med lov och fröjdesång.
Gud vet ditt bästa varje gång.
Hans väg är bäst för dig.

Vid hösten löven faller av,
du bör ta varning därutav.
Vid livets slut du läggs i grav.
Guds väg är bäst för dig.

Var livets skiftning snart förgår
och dödens grepp dig förestår.
Hur ljuvt att du då väl förstår,
Guds väg är bäst för dig.

===== No. 62 =====
Title: Uti världens ve
Words: Glenn Smith
Music: Glenn Smith
Copyright: Text och Musik: (c)*

Chorus:
Motstå ej hans milda maning,
hör, han talar till din själ.
Du kan lita på hans ledning,
du behöver den så väl.

Uti världens ve och suckan
trötta själar söker tröst.
Många med ett krossat hjärta
längtar få ett helat bröst.
Gud i ömhet ser din smärta,
önskar att dig giva frid.
Motstå ej, att han ej lämnar
dig i sorg till evig tid.

Jämt du sökt dig själv behaga,
själens oro dock är kvar.
Jorden och dess gyllne skatter
ger en fröjd som vingar tar.
Något nytt har städse hägrat,
lovat fylla själens krav.
Så vår fiende bedrager,
leder till en hopplös grav.

Medan hjärtat nu är känsligt
och Guds Ande dig berör,
giv dig själv, ditt allt, åt Jesus
som till liv och frälsning för.
Längtansfullt Guds änglar väntar
på ditt »ja», som gör dig fri.
Där bland alla hans utvalda
du för evigt skall få bli.

===== No. 63 =====

Title: Långt från nåden
Music: Dora Boole

Chorus:
Käre Jesus, du min Herre,
jag vill följa endast dig.
Må din tjänare jag vara,
med ditt ord tilltala mig.

Långt från nåden, Gud och frälsning
gick jag som en fattig träl,
utan tröst och hopp tills Jesus
talte vänligt till min själ.

För din skull jag fällde tårar
i Getsemane allen',
ja, på Golgata led döden
att din själ må bliva ren.

Barn, din egen väg försaka,
låt mig dagligt leda dig.
Världens synd bör du förglömma,
jordens lust och dödens stig.

===== No. 64 =====
Title: Först av allting
Words: Georg Hemdal
Copyright: Text: (c)*
Music: Rysk melodi

Först av allting sök Guds rike,
hans rättfärdighet och frid.
Gud ger löfte utan like:
annat allt han ger därvid.
Först av allting sök förvärva
kunskap till att akta på
hur Guds rike du kan ärva
och en skatt i himlen få.

Lyssna väl när Herren talar,
böj ditt öra till hans röst.
Blott hans ord din själ hugsvalar,
ger dig glädje, hopp och tröst.
Låt ditt hjärta emottaga
denna undervisningen.
Lär att räkna dina dagar,
bliv i hjärtat vis, min vän.

Välj att vandra vishets vägar
och att följa Jesu bud.
Du då frid i hjärtat äger
när du ställes fram för Gud.
Vann du allting här på jorden
men förlorade din själ,
vad var vinsten? Minns de orden:
Sök i tid ditt sanna väl!

===== No. 65 =====
Title: Intet räknas kan mot frälsning
Words: John Martin
Music: Beethoven
Copyright: Text: (c)*

Chorus:
Intet räknas kan mot frälsning
inför livets verklighet.
Intet räknas kan mot frälsning
inför död och evighet.

Gud till dig ger denna hälsning,
bjuder dig gudomligt liv.
Full och fri är Kristi frälsning;
kom, nu är behaglig tid!

Hör profeternas förmaning
med en varning däruti.
Sök nu Herren, lyd hans maning,
nådens dag går snart förbi.

Bed till Gud som nu är nära;
sök förlåtelse, vänd om!
Kristus dog din skuld att bära
och att rädda dig från dom.

Åter höres Herrens hälsning:
»Kom till mig i nådens tid.
Jag då kläder dig i frälsning,
skänker liv och evig frid.»

===== No. 66 =====
Title: Herrens frälsning
Words: Willie Hughes
Music: Edwin O. Excell
Copyright: Text: (c)*

Chorus:
Herrens frälsning »Kristus i oss» är.
Det ger seger över synden här.
Honom som din Herre nu bekänn!
Följ hans fotspår ända in i himmelen!

Gud har alltid strävat människor att få
bort från mörkrets vägar, Jesu väg att gå.
Detta nu han bjuder, annat går ej an,
än att Kristus lever uti människan.

Många jämför sig med andra goda män,
tror att gärningar är väg till himmelen,
men om här du icke bliver född på nytt
står du utanför då domens dag har grytt.

Vän, om du är ärlig ge ditt liv åt Gud,
Kristus gör till Herre, välj hans väg och bud!
Frukta ej att Jesu namn bekänna här.
Kraft han ger till seger och blir alltid när.

===== No. 67 =====
Title: Det givs en tid
Words: Lina Sandell-Berg

Det givs en tid för andra tider
som kallas må din sökningstid.
Men innan den till änden skrider,
betänk vad som tillhör din frid.
Om det skall gå dig väl till slut,
så överväg din sak förut.

O, tänk hur ofta Gud dig bjudit,
och se, han söker dig ju än.
Hans nådesord så träget ljudit
och nu han kallar dig igen.
Betänk hur många gånger förr
han klappat på ditt hjärtas dörr.

Säg, står han än där utanföre
och slipper icke till dig in?
De ömma orden dock dig röre:
»Jag älskar dig, så bliv nu min.
Jag dog för dig en bitter död
att frälsa dig från syndens nöd.»

Så kom och njut här nere redan
i hans gemenskap, frid och ro,
och evig fröjd där uppe sedan
då vi få skåda vad vi tro.
Men vill du finna denna frid,
så akta på din sökningstid.

===== No. 68 =====
Title: Nu är den tid
Words: Edgar Carlson
Music: Heinrich Pfeil
Copyright: Text: (c)*

Nu är den tid då Gud dig söker,
som fjärran ifrån honom går,
den tid då Herren Gud dig möter,
/: fast han har sökt dig många år. :/

Nu är den tid då Herden kallar
på sina vilsekomna får,
den tid då hult han dem församlar
/: som kostat honom möda svår. :/

Det blir en tid då mången ropar
med ängslig röst till Gud i bön,
när själar fäller bittra tårar
/: för att de skördar syndens lön. :/

Om detta blir den sista gången
som Herren talar så till dig,
betänk, och vänd dig från de många
/: som ännu vandrar mörkrets stig. :/

===== No. 69 =====
Title: Det finns en som älskar
Words: Mrs. Violet Webster
Music: Ira D. Sankey
Copyright: Text: (c)*

Chorus:
Ty dig nu han bjuder, du intet kan säga
om domslutet ljuder: »Jag känner dig ej.»

Det finns en som älskar med oändlig kärlek.
Hans nåd är tillräcklig för dig och för mig.
Han vill dig omsluta och kröna med sällhet.
Till Frälsaren kom, ty han väntar på dig.

Se skuggorna faller, snart tages din livsfläkt.
Dröj icke att vandra i Frälsarens ljus.
Försmå ej hans misskund, i medömkan utsträckt.
Sök tillflykt på klippan, där grunda ditt hus.

Förbi drager Jesus, för evigt måhända.
Hans kallelse kanske ej mer skall dig nå.
Tag 'mot när han bjuder, ty bort skall han vända
om dörren du stängt när han där klappar på.

===== No. 70 =====
Title: Jag har en vän
Music: R. Crosbie

Chorus:
Kom till din vän, han väntar ock på dig,
han är så mild, så kärleksfull och sann.
Han vill dig lösa som han löste mig;
en evigt trofast vän förbliver han.

Jag har en vän, en evigt trofast vän,
mot mig så god och kärleksfull han är.
Min synd han bar, i döden gav sig hän,
att jag må vinna härlig seger här.

Ja, denne vän vill dig befria nu
från synd och nöd och vad dig trycka må.
Han bjuder: Kom och följ mig, även du,
och av min hand en segerkrona få.

Som trofast vän han fordom visat sig,
ej någon fåfängt honom sökt i bön.
Hans blod utgöts att öppna ock för dig
en evighet i hans gemenskap skön.

===== No. 71 =====
Title: Bliv kvar hos mig
Words: Henry Francis Lyte
Music: Wm. H. Monk

Bliv kvar hos mig, ty dagen liden är,
natten sig närmar, Herre, var mig när.
Då annan hjälp och hugnad fjärmar sig,
o, du den armes hjälp, bliv kvar hos mig.

Hastigt till ända svinner livets dag.
All jordisk glädje, ögonens behag,
snart vissnar bort och är förgängelig.
Du som förbliver, o bliv kvar hos mig.

Var du mig nära tiden jag har kvar;
från frestaren en tillflykt då jag har.
Du kan så tryggt mig leda på min stig.
I ljus och mörker, o bliv kvar hos mig.

Jag fruktar ej, om du vill bli min borg,
sjukdom och tårar, lidanden och sorg.
Döden och graven övervanns av dig.
I dig finns seger, o bliv kvar hos mig.

===== No. 72 =====
Title: Det finns en port
Words: Lydia Baxter
Music: S. J. Vail

Chorus:
O djup av nåd, min Gud, hos dig,
att porten öppen står för mig,
för mig, för mig,
står öppen ock för mig!

Det finns en port som öppen står
till Kristi nåderike
och från hans kors ett budskap går
om kärlek utan like.

Den öppen står för varje själ
som ser sin synd med smärta,
för ung och gammal, fri och träl,
för varje nödställt hjärta.

Trots oväns hot, o, skynda in
förr'n porten sluten bliver!
Tag korset på och kronan vinn,
som Kristi kärlek giver!

När kronan vinns läggs korset av,
ej mer skall det betunga.
Hans kärlek, som oss båda gav,
vi evigt skall besjunga.

===== No. 73 =====
Title: Utan Kristus
Words: R. F. Beveridge
Music: Frank M. Davis

Chorus:
O, att vara utan Frälsar'n,
utan hopp på stormig sjö!
Kan det vara, dyre Jesus,
någon utan dig törs dö?

Utan Kristus, utan frälsning,
o, kan det vara såØ
likt ett skepp förutan roder,
utan hopp att hamnen nå?

Utan Kristus, utan frälsning,
mörk, enslig är din stig,
utan ljus och hopp i Jesus,
ingen glädjedag för dig.

Utan Kristus, utan frälsning,
trist resan då sig ter.
Mörka moln och storm sig närmar,
fly till Gud som räddning ger!

Utan Kristus, utan frälsning,
giv honom livet kort,
förrän nådens dörr tillslutes
och du hör hans ord: »Gå bort!»

===== No. 74 =====
Title: Om jag ägde allt
Words: Anna Ölander

Om jag ägde allt, men icke Jesus,
vore livet värt att leva då?
Kunde väl mitt hjärtas oro stillas
av de ting som dock till sist förgå?
Om jag ägde allt, men icke Jesus,
vore vinsten värd en livslång strid?
Är väl jordefröjden värd att nämnas
mot en enda stund av Jesu frid?

O, hur tomt är allt i denna världen.
Utan Jesus är blott synd och nöd.
Utan Jesus blir ock evigheten
idel mörker, gråt och evig död.
Om jag kunde leva utan Jesus,
huru vore det att dö en gångØ
utan Jesus i den mörka dalen,
utan honom evigheten lång?

Vilken lycka att ha allt i Jesus,
läkedom för alla hjärtats sår.
Ingen utom han förmår att frälsa,
ingen utom han i allt förstår.
Om jag äger Jesus, endast Jesus,
och i hela världen intet mer,
o, så äger jag dock allt i honom,
han som nog och övernog oss ger!

===== No. 75 =====
Title: Lyssna, vänd ej bort
Words: James Jardine
Music: William H. Doane
Copyright: Text: (c)*

Chorus:
Lyssna, vänd ej bort,
ännu manar han.
Lämna kropp och själ åt Jesus,
lyd med tillit sann!

Lyssna, Jesu röst nu kallar,
kom, du trötta själ!
Han har levat, lidit, burit
korset för ditt väl.

Du till världens nöjeskälla
ofta har dig vänt,
tänkte säkert släcka törsten
som i hjärtat bränt.

Om du giver Jesus hjärtat,
lyda vill och tro,
han beseglar dig med Anden,
han i dig skall bo.

===== No. 76 =====
Title: Den vän som dig älskar
Words: Peter L. Svinth
Copyright: Text: (c)*

Chorus:
Den vän som dig älskar är Jesus,
den himmelska gåvan, Guds Lamm.
Han leder dig tryggt genom livet,
ty livets väg vandrade han.

O, att du förstode Guds gåva
och vad han har gjort för din skull,
så skulle du bliva i hjärtat
av glädje och tacksamhet full.
Ja, om du den vännen blott kände
och visste vad han vill dig ge,
så skulle hans vänskap du söka,
hans godhet du finge då se.

Säg, märker du livet är ödsligt
när Jesus som vän du ej har,
att åren i tomhet försvinner
och tiden så glädjelöst far?
De rosor du sökte att plocka
har bleknat och vissnat så fort,
och framför dig väntar i mörkret
den eviga avgrundens port.

Hans vän eller fiende blir du;
vad ämnar du välja åt dig?
Framför dig är vägarna tvenne,
hans väg och förtappelsens stig.
Låt icke ditt hjärta bedragas,
din själ du förlorar därpå.
Säg »ja» till den vän som är värdig
ditt hjärtas tillgivenhet få.

===== No. 77 =====
Title: Finns intet ljus?
Words: Alex Walker
Music: Hubert P. Main
Copyright: Text: (c)*

»Finns intet ljus,» en ängslig själ hörs fråga,
»som kan mig visa till Guds väg och liv?
Finns intet ljus, ty jag i mörkret tröttnar
på världens tomhet, all dess synd och kiv.»

Jo, livets ljus i Jesus alltjämt strålar,
och »Jag är vägen», han oss ännu lär.
Tvivlande själ, du ej behöver irra,
tag Jesu ok, han med dig bördan bär.

Han kom att bli ett ljus i detta mörker
för alla som vill undfly syndens garn.
Om du mottager honom han dig frälsar
och ger dig makt att bliva ljusets barn.

Se, »livets ljus» en liten tid är med dig.
Upp, följ nu honom, dagen är så kort.
Ett evigt mörker över dig skall falla
om du ej vänder förrän han gått bort.

===== No. 78 =====
Title: Liv, liv evinnerligt
Words: Wm. Leslie
Music: J. M. Bonnar

Chorus:
Liv, liv evinnerligt,
Jesus allena beskär det!
Liv, liv i ymnighet,
ära åt Jesus för evigt!

Under sin börda av synd och skuld
nog mången själ måste sörja
som kunde få av Guds glädje sann,
nytt liv i Jesus få börja.

Varför nu bära på bördor än,
sorger som Jesus vill lindra?
Från att få liv och en evig fröjd
låt ingenting dig förhindra.

Syndernas nöjen nu lämna helt,
gör så ditt val för din Frälsar'!
Vänd dig till källan med evigt liv,
tjäna den Gud som dig älskar!


===== No. 79 =====
Title: Att leva för Jesus
Words: James Craig
Music: Eli Christy
Copyright: Text: (c)*

Chorus:
Att leva för Jesus, det lönar sig bäst;
jag vet att då gives välsignelse mest.
Jag honom vill tjäna med fröjd, ty jag har
beräknat omkostnaden, intet jag spar.

Att leva för Jesus, det lönar sig väl;
han alltid är med oss då vi gör vår del.
Att tjäna vår Herre gör själen förnöjd,
ej annat i världen ger varaktig fröjd.

Att samla en skatt där ej rosten förtär,
det lönar sig bäst, ty förvarad den är.
Dit kommer ej tjuvar att stjäla den bort.
I Jesus är säkerhet nu och alltfort.

Att dö varje dag, det skall löna sig väl.
Vårt liv vill han styrka, förlossa vår själ.
Ty snart skall han komma och lönen oss ge.
O, blir vi då redo att Frälsaren se?

===== No. 80 =====
Title: Hur gott att Jesus fann mig
Words: Sam Jones
Music: Mrs. J. G. Wilson
Copyright: Text: (c)*

Chorus:
Hur gott att Jesus fann mig,
förlät min synd, gav ro.
Han kom med fröjd och glädje
att i mitt hjärta bo.

Jag var så trött och sorgsen,
mitt hjärta tröst ej fann.
Jag irrade i mörker
tills allt mitt hopp försvann.
Jag gick, av synden bunden,
mot natt för evig tid
och längtade förtvivlad
att finna ljus och frid.

Bland jordens skatter fåfängt
jag sökte lycka få
men blev av dem besviken,
de kunde ej bestå.
Mitt liv förfelat syntes.
Den fröjd som världen gav,
mig lämnat tom och sorgsen,
ej fyllde hjärtats krav.

Allt djupare blev mörkret
och intet hopp jag fick
förr'n Herren Jesus fann mig
och mig tillmötes gick.
I vänlig ton han sade:
»Jag döden led för dig
och köpte dig från synden,
du frälsning får av mig.»

===== No. 81 =====
Title: Alla som lever
Words: Gerda Svensson
Copyright: Text: (c)*

Alla som lever sitt liv utan Herren
liknar ett rör som blott drives omkring.
Något syns lysa där borta i fjärran,
närmare skådat det var ingenting.

Har du ej sett huru allting i världen
blomstrar en tid, men snart vissnar och dör?
Har du ej sett huru synden och flärden
blott på förtappelsens vägar dig för?

Söker dig fienden ännu bedraga,
sägande himlen du ändå kan få
utan att här söka Fadern behaga,
eller att här taga korset uppå?

Jesus i kärlek dig söker att väcka.
O, har du mod att stå honom emot?
Tag nu den hjälp som han önskar dig räcka,
skynda till Jesus och lär vid hans fot!

===== No. 82 =====
Title: Bjudning vi fått
Words: J. E. Landor
Music: Edmund S. Lorenz

Chorus:
När han kommer in, broder,
Konungen kommer in,
hur skall det gå för dig och mig
när han kommer in?

Bjudning vi fått till vår Konungs fest,
samlas med många från öst och väst.
Men huru går det, du bröllopsgäst,
när han kommer in?

Krönt är det huvud som törnen bar,
härliggjord är den som korsfäst var.
O, vilken syn vi för ögat har
när han kommer in.

Såsom av ljungeld belyses då
vars och ens liv, och vi alla må,
just som vi är, inför Herren stå
när han kommer in.

Glad skall han skåda på var och en
som bär en bröllopsskrud, vit och ren.
Må vi befinnas förutan men
när han kommer in.

Stum bliver den som ej givit akt,
hopplöst bedragen av Satans makt.
Fruktansvärd stunden då det blir sagt:
»Se, han kommer in!»

===== No. 83 =====
Title: Öppna, öppna
Words: Lina Sandell-Berg
Music: Svensk folkmelodi

Chorus:
Öppna, öppna, förrän hösten
tager varje blomma bort.
Öppna medan solen skiner,
solskensdagen är så kort.

Medan allting ler och blomstrar
under livets korta vår,
tänk på Jesus! Se, han kommer
och framför ditt hjärta står.

Jesus står nu vid din sida,
kanske okänd av dig än.
Icke skall han alltid komma
dag från dag på nytt igen.

Men om du försummar öppna,
han då sorgsen från dig går.
Hösten kommer, kinden fåras,
det blir slut på livets vår.

Du från vänner måste skiljas,
döden kommer inom kort.
Varje ros och blomma vissnar.
O, vårt liv i hast flyr bort!

===== No. 84 =====
Title: Har du något rum?
Words: Daniel W. Whittle
Music: C. C. Williams

Chorus:
Rum för Jesus, ärans Konung,
skynda dig, lyd Jesu bud!
Salighet han har att giva.
Bjud nu in din Herre Gud!

Har du något rum för Jesus
som bar syndabördan din?
Hör, han klappar på ditt hjärta!
Vill du bjuda honom in?

Rum för köpenskap och nöjen,
men för den som kom hit ned
ej en plats i hjärtats tempel,
fast han döden för dig led.

Rum och tid nu giv åt Jesus.
Nådens dag är kort och dyr.
Snart i döden hjärtat kallnar,
snart Guds Ande från dig flyr.

===== No. 85 =====
Title: Hela livet har jag längtat
Words: Mrs. Clara Teare Williams
Music: R. H. Hudson

Chorus:
Jesus, Frälsaren, jag funnit,
som min själ så länge sökt.
Han min längtan tillfredsställer,
med sitt blod han har mig köpt.

Hela livet har jag längtat
efter livets källas tröst,
som jag hoppats skulle släcka
heta branden i mitt bröst.

Tomma skal gav mig ej näring
och min styrka nästan svann.
Själen sökte något bättre,
endast tomhet dock jag fann.

Arm jag var och sökte rik'dom,
sökte tillfredsställelse,
men det stoft jag samlat kring mig
hånlog blott åt själens ve.

Livets källa alltid flödar,
livets bröd han ymnigt ger.
Rikedom som aldrig sviker
blir han för mig mer och mer.

===== No. 86 =====
Title: Själens ankare
Words: Priscilla J. Owens
Music: Wm. J. Kirkpatrick

Chorus:
Vi har för själen en ankargrund
som håller tryggt uti prövningsstund.
Ankaret är fast, ej rubbas kan,
ty det fäste har i Guds kärlek sann.

Har på livets hav du ett ankare
som gör själen trygg uti väl och ve?
När en upprörd sjö prövar tross och tåg,
står ditt ankar' fast under vind och våg?

Det är fastgjort väl av vår Herres hand,
ändras ej av storm eller tidens tand;
och dess tåg, som till våra hjärtan når,
med gudomlig kraft alla prov utstår.

När i trånga sund det besvärligt är,
eller bränningar visar farligt skär,
om det rasar vilt uppå stormigt hav,
hålls vår farkost trygg från att gå i kvav.

Det förbliver fast uti dödens flod,
när en kylig våg vill ta bort vårt mod.
Innanföre förlåten hoppet når
till den säkra hamn, dit seglatsen går.

===== No. 87 =====
Title: Till himlarna
Words: Bernard S. Ingemann

Till himlarna räcker din misskund, o Gud,
din trofasthet når dina skyar.
I allmakt sträcks din rättfärdiga hand
långt ut över dalar och byar.

Som himmelens famn är din kärlek, o Gud,
du råder med makt outgrundlig.
Till frälsningsfrihet du själarna för,
mot skapelsen är du misskundlig.

Hur dyrbar är ock din barmhärtighet, Gud,
var människobarnen än bygga.
Din kärleks vingar utbredas likt moln,
i skuggan därav är vi trygga.

Du livar i öknen den törstiges själ,
du frälsar oss även från våda,
och livets vatten från dig väller fram,
vi ljus i ditt ljus skola skåda.

===== No. 88 =====
Title: Ingen hinner fram
Words: L. Linderot
Music: Svensk folkmelodi

Ingen hinner fram till den eviga ron
som sig ej eldigt framtränger.
Själen måste utstå en kamp för den tron
varpå vår salighet hänger.
Porten kallas trång och vägen heter smal.
Hela Herrens nåd är ställd uti ditt val,
men här gäller tränga, ja tränga sig fram,
annars är himlen förlorad.

Hindren är ju många; gör motstånd, min själ,
Satan dig nåden ej unnar.
Träng dig framom allt som vill hindra ditt väl,
övergiv världenes brunnar.
Lyd ej hennes röst som ropar: »Följ med oss!»
ty, min dyra själ, du måste då förgås.
Nej, för Jesu kärlek, jag råder och ber:
Strid i Guds kraft för din krona!

Härlighetens himmel är värd all din flit,
värd all din bön och din längtan.
Ingen ångrar sig som har väl hunnit dit,
kronan förtjänar din trängtan.
Därför vakna upp och se dig flitigt om;
gör dig välberedd till Herrens stora dom!
Bröllopskläder fordras av var och en själ
som in i staden skall komma.

===== No. 89 =====
Title: Vad har du gjort för Jesus?
Music: Wm. J. Kirkpatrick

Chorus:
Vad har du gjort för Jesus?
Säg vad i dag du gjort.
Tiden så fort och säkert
svinner för alltid bort.

Vad har du gjort för Jesus,
honom som älskat dig?
Han gav sitt liv som lösen
för dig så nådelig'.

Vad har du gjort för Jesus?
När ingen räddning var,
ingen att ömka syndar'n,
han då sitt liv frambar.

Vad har du gjort för Jesus?
Sorg och bedrövelse
fyllde den bittra kalken,
tömd i Getsemane.

Vad har du gjort för Jesus?
Stor var hans offergärd,
ledd som ett lamm i döden;
ser du vad han är värd?

===== No. 90 =====
Title: Blott Kristus tillfredsställer
Music: James McGranahan

Chorus:
Blott Kristus tillfredsställer nu,
ej annat namn för mig!
Ty kärlek, liv och varaktig fröjd
finns, Jesus, uti dig.

O Kristus, nu jag funnit har,
och endast uti dig,
den fröjd och frid jag länge sökt,
tills nu okänd för mig.

Jag sökte efter ro och fröjd
men icke efter dig,
men då min Frälsare jag såg,
hans kärlek helt grep mig.

Ur världens brunnar öste jag
men vattnet gav ej fröjd.
Jag blev besviken gång på gång
och själen blev ej nöjd.

Jag sörjde glädjen som ej fanns
men grät ej efter dig.
Nu har mitt öga sett din glans,
skönheten uti dig.

===== No. 91 =====
Title: Jag det bästa budskap hörde
Words: James Jardine
Copyright: Text: (c)*

Jag det bästa budskap hörde
som av någon täljas kan.
Härligt hopp det till mig förde,
frid och fröjd och vila sann.
»Jag för dig har gråtit, väntat,»
så en viskning hördes väl.
»Övergiv din synd och möda
och få läk'dom för din själ!»

Då jag, ensam, djupt begrundat
Øi mitt inre kändes brusØ
kom det underbara budskap,
milt och ömt som morgonljus.
Kristi kärlek övervann mig,
hjärtats konung blev Guds Son;
helt jag uppfylld blev av glädje,
himmelsk fröjd där ovan'från.

Han är min som gav mig livet,
evigt liv och evig tröst.
Som ett vårbud hopp blev givet,
frid och vila i mitt bröst.
Måtte aldrig hat och ondska
eller högmod råda här.
Kristus kommer, tvivlen skingras,
han de sina samlar där.

Hör, en väldig ängel bjuder,
där på hav och jord han står,
och hans stämma kraftigt ljuder:
»Slut, ja slut är nådens år!»
Skall på klipporna du ropa:
»Skyl mig för hans åsyns prakt!»
eller trygg, av blodet hägnad,
skyddas genom nådens makt?

===== No. 92 =====
Title



: Lev för Jesus!
Words: Lina Sandell-Berg

Lev för Jesus! Intet annat
är dock värt att kallas liv.
Åt den vännen framför andra
hjärtats första kärlek giv!

Lev för Jesus! Världens ävlan,
rykte, rikedom och glans
giver aldrig åt din ande
ens en timmes frid som hans.

Giv dig helt, ty det begär han.
Själv han gav sig helt för dig
när han, fattig och föraktad,
gick här nere korsets stig.

Giv dig helt och vet att ingen
än förlorat däruppå.
Lev för Jesus tills du salig
in uti hans ro får gå.

===== No. 93 =====
Title: Hastigt livssolen stiger
Words: Peter L. Svinth
Music: Norsk folkmelodi
Copyright: Text: (c)*
Copyright 2: Musik arr.: (c) Norsk Musikforlag A.S., Oslo. Tryckt med tillstånd.

Hastigt livssolen stiger och dalar,
morgonrodnaden flyktigt sig ter.
Dagens ilande timmar, de talar
om att solen snart åter går ner.

Men en sol som för evigt skall skina
kommer också från Skaparen god.
Evig ungdom vi alla kan vinna
genom honom som för oss uppstod.

Har du tänkt på det liv som du lever,
hur den jordiska glädjen förgår?
Har du fattat vad Frälsaren kräver
för att ge dig ett liv som består?

Se, han kommer, saktmodig och ringa,
och de stolta kan icke förstå.
Han Guds eviga solljus vill bringa
till de ödmjuka, ringa och små.

Om hans dygder i livet vi äger,
hans saktmodiga mildhet vi får.
Den osjälviska kärlekens vägar
har ett värde som evigt består.

===== No. 94 =====
Title: Den tid du har
Words: Edgar Carlson
Copyright: Text: (c)*

Den tid du har, o lär att bruka den!
Den kommer aldrig, aldrig mer igen.
Vad nu vi sår vi skörda får en gång
med smärta eller under jubelsång.

Förspill ej tiden, du kan börja så
i Andens åker, att du icke må,
när skörden kommer, ångerns bittra tår
få fälla, då blott syndens lön du får.

Nog mången önskar tiden ha igen,
att bättre bruka och använda den,
men o, »För sent!» det ljuder för envar
som icke Herrens tid besinnat har.

Vad bitter smärta att för sent få se
att man ej fått vad Gud har velat ge.
En stor förlust har gjorts för varje dag
då man ej främst har sökt Guds välbehag.

===== No. 95 =====
Title: Lär oss, Gud
Words: Sam Jones
Music: George C. Stebbins
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Lär oss, Gud, i visdom vandraØ
hastigt våra dagar gårØ
att din likhet vi må bära
tills vårt hem hos dig vi når.

Lär oss, Gud, vår tid betänka,
så att vi av hjärtat må
söka himlens sanna visdom,
varvid du kan ära få.

Lär oss, Gud, vår tid betänka,
livets dag är kort och dyr.
Må vi söka himmelsk visdom
innan nådens dag bortflyr.

Lär oss, Gud, vår tid betänka,
till det goda väck vår själ.
Fräls du oss från jordisk åtrå,
visa oss vårt sanna väl!

Lär oss, Gud, vår tid betänka,
i din tjänst använda den,
vaka, bida, vara trogna
intill sista kallelsen.

===== No. 96 =====
Title: Vårt liv är som en dröm
Words: Jack Craig
Music: Lewis Hartsough
Copyright: Text: (c)*

Chorus:
Livet svinner fort.
Tiden tar oss med.
Många dagligt ryckas bort.
Är du, är jag beredd?

Vårt liv flyr som en dröm,
var dag allvarlig är.
Vi föras med av tidens ström.
Besinna vart det bär!

I sjukdom och i nöd
är mången själ i kval;
i dag Ø hur stark i livets glöd,
i morgon Ø dödens dal.

Kan du i sorglös ro
med trygghet sova när,
förutan mål och utan tro,
du drives framåt här?

När Gud, så kärleksfull,
vill väcka var och en,
må du då för hans kärleks skull
beakta kallelsen!

===== No. 97 =====
Title: Tiden hastar
Words: James Jardine
Music: Arr. J. M. Bonnar
Copyright: Text: (c)*

Chorus:
Tiden hastar, blomstren vissnar,
livet svinner fort.
Stanna, tänk på var du hamnar!
Tiden är så kort.

Stanna till i livets nöjen,
mödor och besvär.
Lyssna medan Mästar'n kallar,
talar till oss här.

Mitt i livets fröjd och skönhet
mången i sitt lopp
Øän den unge, än den gamleØ
måste bryta opp.

Se, vårt liv i tidens strömmar
hastigt ilar bort!
Skall vi få, när det har slutat,
höra hans »Väl gjort»?

Gode Mästare, bered oss,
styrk vårt svaga mod.
Må vi helt oss överlämna
åt din vilja god!

===== No. 98 =====
Title: Våra liv förvissnar
Words: James Jardine
Copyright: Text: (c)*
Copyright 2: Musik: (c)*

Chorus:
O, vi hastar, vi kan aldrig,
aldrig leva livet om igen.
Vilken sorg att tänka på mången
som så tanklöst sitt liv förspiller än.

Våra liv förvissnar likt blomman
som i går stod härlig i sin prakt.
Tänk, hur många dör varje timslag!
Ingen enda kan undgå dödens makt.

Uti ungdomstiden förglöm ej,
spillda dagar vi ej återfår.
Ned för tidens strömmar vi ilar,
inom kort på en annan strand vi står.

Under sorgens dag se på Jesus
som för oss har vandrat smärtans stig.
Ensam, trött och tyst har han lidit;
skall hans kärlek förgäves bli för dig?

===== No. 99 =====
Title: Ett enda liv
Words: Mary McGregor
Music: J. Macadam
Copyright: Text: (c)*
Copyright 2: Musik: (c)*

Ett enda liv, och snart det är till ända,
allt vad vi ser i världen svinner bort.
I självisk strävan efter jordisk njutning,
förspill ej mer ditt dyra liv så kort!

Ett enda liv, dess lopp är snart fulländat;
vad blir vår del när inför Gud vi stå?
Ett enda liv, med allt som är oss givet,
är blott ett lån som vi förvalta må.

Ett enda liv, blott några år att tjäna,
var vaken, verka medan dagen är.
Se, själar väntar, mången går förlorad,
och Gud behöver dem som ansvar bär.

Ett enda liv, må ni som tjänar Herren
ej tröttna om det strävsamt blir ibland.
Vid aftontid ger Gud en ljuvlig vila
och ändlös fröjd i härlighetens land.

===== No. 100 =====
Title: Livet blott en gång
Words: James Jardine
Music: John R. Sweney
Copyright: Text: (c)*

Chorus:
Vartill skall det tjäna,
rikedom, nöjen att få?
Om du din själ skall förlora,
vad har du vunnit därpå?

Livet blott en gång kan levas,
stanna och tänk däruppå!
Snart är vår vandring här slutad,
striden utkämpad också.

Livet, som blomman, kan blomstra,
snart går det all världens väg,
och all dess härlighet bleknar.
Glädjen, vart for den? o säg.

Om du är nedtryckt av synden,
trött av ett fåfängligt liv,
Jesus har lovat dig frälsa,
honom ditt hjärta helt giv!

Vill du nu välja att lyda,
lämna dig helt åt hans bud,
gör då det val som dig frälsar:
mottag din Herre och Gud!

===== No. 101 =====
Title: Var beredd
Words: Wm. J. Kirkpatrick
Music: Wm. J. Kirkpatrick

Chorus:
Var beredd, var beredd!
Medan Jesu röst dig kallar,
var beredd!
Om i synd du dröjer än,
porten stängas kan igen,
då för sent det blir, min vän.
Var beredd!

Chorus 2:
Var beredd, var beredd!
var beredd!

Livets dag den är så kort,
lik ett blad som vissnar fort,
lik ett moln som jagas bort.
Var beredd!
För var flyende minut
livet närmar sig sitt slut.
Gud din gräns har stakat ut.
Var beredd!

Varje blomma vissna skall,
ungdomsskönhet bleknar all.
Snart du ligger död och kall.
Var beredd!
När Guds Ande manar: »Kom!»
skynda då att vända om
och besegla ej din dom.
Var beredd!

Vänd nu om, lyd varningen
och gör Jesus till din vän,
då blir fröjd i himmelen.
Var beredd!
Kom från syndens mörka stig,
han i nåd förbarmar sig
om du vill ödmjuka dig.
Var beredd!

===== No. 102 =====
Title: Är ditt hjärta ej rört?
Words: Sam Jones
Music: Frank M. Davis
Copyright: Text: (c)*

Chorus:
I djupaste kval och själskamp för dig
när han utgöt sitt livsblod i ångest,
o själ, han blev slagen för dig!

Är ditt hjärta ej rört av att Jesus
i hjärtekval dog på ett kors?
Han för vår skull blev slagen och sargad,
att vinna förlossning för oss.

Är ditt hjärta ej rört av att Jesus
bedrövad nu drager förbi?
»O, hur ofta jag sökt eder samla!»
Det ligger en klagan däri.

Är ditt hjärta ej rört av att Jesus
på sig all din syndaskuld tog
när han från dina synder dig köpte
och smärtfullt på Golgata dog?

Är ditt hjärta ej rört av att Jesus
som domare kommer till jord?
Huru skall det dig gå på den dagen
när allt skall bli dömt av hans ord?

===== No. 103 =====
Title: Allena
Music: Ben H. Price

Chorus:
Han ensam led,
han ensam bar vår synd.
Allen' han vandrat korsets stig;
i kärlek stor han dog för dig, för mig.

Det var allena Jesus bad
uti Getsemane.
Den bittra kalken tömde han
och led för syndare.

Han ensam stod, vår Frälsare,
inför det stora råd'.
Han ensam törnekronan bar,
o vilken gränslös nåd!

Det var allena Jesus gick
i korsets bittra död.
Han ensam våra synder bar
att frälsa oss från nöd.

Kan du stå 'mot hans kärleks makt
då han nu bjuder dig
sin nåd och underbara frid?
O fly från syndens stig!

===== No. 104 =====
Title: Den ensammes stig
Words: L. Stephens
Copyright: Text: (c)

Fast här vi med vänner må vandra,
som delar vår glädje, vår nöd,
fast här vi har sällskap med andra
som ger oss sitt bifall och stöd,
så kommer en dag när vi måste
allena gå genom en dörr
som Gud för oss enskilt upplåste,
en port vi ej genomgått förr.

Där inne med bävan allena
vi står som vi är inför Gud.
O ve, om vi varit för sena
att lyda hans stadgar och bud.
När förr vi bland mängden oss gömde
och fann en falsk trygghet däri,
vi räkenskapsdagen förglömde
och nu utan ursäkt är vi.

För människors löje man ryser
och ingen är tvungen att gå
den väg övertygelsen visar
och som ett exempel framstå.
Så lätt kan man driva med strömmen,
det enklaste är att var' feg;
men sen, när man ryckas ur drömmen,
vart skall man ta vägen? o säg.

O må vi se visdomen redan
att modigt för sanningen stå.
Då slipper vi ångra oss sedan,
om än vi nu ensamt må gå.
Långt bättre att hånas i världen
och vandra den ensammes stig
än ströva med mängden som färdas
den breda förtappelsens stig.

===== No. 105 =====
Title: Jag hörde Jesu stämma
Words: Horatius Bonar
Music: Arr. J. M. Bonnar

Jag hörde Jesu stämma öm:
»Hos mig finns ro och tröst;
lägg ned, o trötte själ, lägg ned
ditt huvud på mitt bröst.»
Jag kom till Jesus som jag var,
betungad, sorgsen, led;
jag fann hos honom vila skön
och glädje fick därmed.

Jag hörde Jesu stämma öm:
»Blott jag kan mätta dig;
jag livets vattenkälla är,
o släck din törst hos mig!»
Jag kom till Jesus och jag drack
där livets vatten rann.
Min själ upplivades och fann
hos honom mättnad sann.

Jag hörde Jesu stämma öm:
»Hos mig allt mörker flyr;
vänd bort från världen, se på mig
och klart din morgon gryr.»
Jag såg på Jesus och han blev
min stjärna och min sol;
nu vill jag vandra i hans ljus
tills jag har nått mitt mål.

===== No. 106 =====
Title: Kom, sök din frid
Words: H. E. Govan
Music: George J. Webb

Kom, sök din frid hos Jesus!
All annan tröst förgår,
och varje hopp dig sviker
om du nytt liv ej får.
I Jesu blod det finnes
en kraft som kan dig två
från synd i själ och hjärta,
om du hans väg vill gå.

Du Frälsaren behöver,
ty han ger själen ro.
Förtrösta på hans godhet,
åt honom dig betro,
att han till dig må säga:
»Stå upp och gå i frid!»
Han stillar hjärtats stormar,
ger vila efter strid.

Du Jesu kraft behöver
var dag hans väg att gå,
i frestelser och faror
hans skydd och styrka få.
Hans kärlek du behöver
och ledning av hans hand,
som hjälper och uppmuntrar
att nå till livets land.

===== No. 107 =====
Title: Herrens maning
Words: Ragnar Olsson
Music: Charles C. Converse
Copyright: Text: (c)*

Chorus:
Låt Guds Andes sakta viskning
här förmå dig vända om.
O, förhärda ej ditt hjärta,
att hans ord blir dig till dom.

Herrens maning än hörs ljuda
vänligt över land och hav,
och han önskar alla draga
till sin Son som sig utgav.

Vän, betänk din egen välfärd,
se hur nådens dag flyr bort.
Ungdomsrosor snart förbleknar,
fröjd i världen är så kort.

Allt förgängligt är på jorden,
allt vad skönt vi ser förgår.
Endast de som funnit Herren
har den lycka som består.

===== No. 108 =====
Title: Kom hit till mig
Words: N. Norton
Music: George C. Stebbins
Copyright: Musik: (c) Pickering & Inglis. Tryckt med tillstånd.

Chorus:
Kom hit till mig, kom hit till mig,
kom hit till mig, jag vila giver dig,
vila giver dig, vila giver dig.

»Kom hit till mig!» Det är din Frälsar's röst.
Nu livets Herre bjuder hjärtat tröst.
Nedtyngda själ, hans ömma hjärta ber:
»O, kom till mig, och jag dig vila ger!»

Trött utav livets kamp, i kvalet än,
tvivlande själ, han kallar dig igen.
Ditt tvivel slute, så ock sorg och strid.
»O, kom till mig, och jag vill giva frid!»

Liv, vila, frid, som evigt skall bestå,
du bortom graven kan ej vänta få,
men Frälsar'n giver dem åt sina här,
en försmak nu av vad som väntar där.

===== No. 109 =====
Title: Vänligt det höres
Words: Sam Jones
Copyright: Text: (c)*

Vänligt det höres: »Kom nu till mig!»
Jesus så kärleksfullt talar till dig,
allvarligt manar, dröj icke mer,
fly från fördärvet, han frälsning dig ger.

Vänligt det höres: »Kom nu till mig!»
Planlöst med strömmen förirrar du dig,
utan en tillflykt, hopp eller vän.
Skynda till Jesus, han manar dig än.

Vänligt det höres: »Kom nu till mig!»
Evig är glädjen som han bjuder dig.
Skam och förnedring eljest dig når
om du ej aktar den maning du får.

Ännu han manar, tänk om du här
strandar på syndens förrädiska skär!
Änglar med ängslan märker ditt kval,
välj så du aldrig skall ångra ditt val!

===== No. 110 =====
Title: Det finns ro
Words: Sam Jones
Music: P. P. Bliss
Copyright: Text: (c)*

Chorus:
Det finns ro, det finns frid,
det finns vila i fållan för dig.

Chorus 2:
Det finns ro, det finns frid,

O hör Herdens röst som nu kallar på dig,
han rikedom bjuder så blid.
Vi irrar du ensam på bergen i synd?
I hans fålla är vila och frid.

All glädje i synden försvinner så fort,
blott varar en kort liten tid.
Hans rike har guld som kan ej svinna bort;
kom till fållan att där finna frid!

O hör, Herden frågande kallar igen:
Vi dör du i hunger och strid?
Hans hus har ju bröd och där råder ej nöd;
o, gå in i hans fålla och frid!

===== No. 111 =====
Title: Jesus i dag går förbi
Words: Annie L. James
Music: William H. Doane

Chorus:
Jesus i dag går förbi
för mig, för dig.
Jesus i dag går förbi,
här drager förbi din stig.

Finns här ett hjärta som väntar,
längtar att frigjort nu bli?
Hör då det budskap som ljuder:
Jesus här drager förbi.

Finns här ett hjärta betungat?
Kom att från synden bli fri!
Fadern dig drager och nödgar;
Jesus här drager förbi.

Kom till den ende som frälsar,
kom till hans kärlek så stor!
Gå på den väg som dig leder
hemåt där glädjen blott bor.

===== No. 112 =====
Title: Går förbi
Words: Sam Jones
Music: E. S. Rice
Copyright: Text: (c)*

Chorus:
Går förbi, går förbi,
kanske går förbi för alltid,
kanske går förbi för alltid,
Jesus går nu här förbi.

Hör en röst så öm och vänlig,
varför uti synd förbli?
Det är Jesus, mild och ödmjuk,
Frälsaren, som går förbi.

Allt i världen är förgängligt,
syndens ödemark är tom.
Nöjen ofta har besvikit,
du i hjärtat känner dom.

Verklig frid skall han dig skänka
om du giver helt ditt liv,
stödja dig med evig kärlek
i en värld av hat och kiv.

Om än andra har dig svikit
är dock Jesus trofast än.
Dröj då ej att följa honom,
stå nu upp med hast, min vän!

===== No. 113 =====
Title: Kom hem
Words: Will. L. Thompson
Music: Will L. Thompson

Chorus:
Kom hem, kom hem,
du som är trött, o kom hem!
Allvarligt, innerligt, Jesus nu kallar,
kallar i kärlek: Kom hem!

Chorus 2:
Kom hem, kom hem

Sakta och innerligt Jesus nu kallar,
kallar på dig och på mig.
Se, invid porten han vakar och väntar,
väntar på mig och på dig.

Uppskjut ej längre när Jesus dig beder,
manar på dig och på mig.
Nåden kan mistas om ännu du dröjer,
nåden för mig och för dig.

Tiden försvinner, vart ögonblick ilar,
ilar från dig och från mig.
Skuggorna faller och dödstimmen stundar,
stundar för mig och för dig.


===== No. 114 =====
Title: Guds röst kallar
Words: Sam Jones
Music: Robert Lowry
Copyright: Text: (c)*

Chorus:
Guds röst nu vänligt kallar,
i ömhet han dig kallar,
o hör, hans röst nu kallar!
Skall du förlorad gå?

Guds röst nu vänligt kallar,
till dig hans budskap når.
Ditt liv snart slutar och döden kommer,
en evighet kvarstår.
Besinna då, skall du förlorad gå?

Den väg som du nu vandrar
mot mörk förtvivlan bär,
och Gud i misskund vill dig beveka.
O varför sluta där
i hopplös nöd, i gråt och evig död?

Bedröva ej hans Ande,
men hör nu Jesu röst!
Hans stora frälsning och liv för evigt
skall bliva då din tröst.
Lyd Herrens råd, då ännu det finns nåd!

===== No. 115 =====
Title: Mig Jesu stämma kallar
Words: Sam Jones
Music: J. H. Stockton
Copyright: Text: (c)*

Chorus:
Med betungad själ jag kommer,
trött, betryckt och arm.
Giv mig vilaØ fast ovärdigØ
Herre, vid din barm.

Mig Jesu stämma kallar nu,
jag gärna önskar gå
att bo hos honom uti frid,
hans misskund känna få.

Han har att giva riklig nåd
till tröst och hjälp var dag.
På gröna ängar leder han
vid lugna vattendrag.

»O kom!» jag hör han kallar nu,
hans ömma stämma ber.
Den irrande han ro beskär,
en evig vila ger.

Jag vill stå upp med hast och gå,
ty nu är nådens tid
när Herdens fålla öppen står,
och där finns ro och frid.

===== No. 116 =====
Title: Kom just nu
Words: Thomas Moore
Music: William H. Doane
Name: Near the Cross

Chorus:
Kom just nu, kom just nu!
Ro vill Jesus giva.
Ingen annan frälsar dig,
han din frid vill bliva.

Kom, du som bedrövad är,
med din synd som tynger!
Oro du i hjärtat bär,
många slags bekymmer.

Lämna här din egen stråt,
välj att Jesus följa!
Dig åt honom överlåt,
han vill ej sig dölja.

Än hans väg densamma är
som i forna dagar.
Lydnad han av dig begär
mot sin kärleks lagar.

Hjälp mig börja gå din stig,
den du själv gått före,
du som döden led för mig
att mig lycklig göra.

===== No. 117 =====
Title: Om du vill ha Jesus
Words: Tom Holmes
Music: William H. Doane
Copyright: Text: (c)*

Chorus:
Hör, hans röst manar ömt,
vänd dig ej från honom bort!
Honom giv hjärtat helt;
han vill leda dig alltfort.

Chorus 2:
Hör, hans röst manar ömt, Honom giv

Om du vill ha Jesus med dig,
hjärtat giv åt honom då.
När i dig han får sin boning,
han från synd dig ren skall två.

Öppna hjärtat nu för Jesus
och tag 'mot hans frälsnings ord!
Du en öppen väg då finner
till Guds rike och hans bord.

Stänger du din dörr för Jesus
och hans vittnesbörd försmår,
himlens dörr en gång du finner
stängd, och utanför du står.

Gör ditt val att lyda Herren!
All din synd han plånar ut.
Om du troget tjänar honom
hör du hans »Väl gjort!» till slut.

===== No. 118 =====
Title: Var är du?
Music: S. J. Vail

Chorus:
Var är du, var är du?
Var är du, var är du?
Sök dig ej förgäves dölja,
lämna dig åt Jesus nu!

Har du aldrig stannat, lyssnat,
där du vandrar utan tröst,
till den Gud som vill dig frälsa?
Lyssna till hans stilla röst!

Varken det som dig behagar
eller ögonens begär
kan ditt hjärta tillfredsställa
när du på din dödsbädd är.

Mänsklig gärning kan ej frälsa,
om än synd den skyla kan.
Kristus i oss, det är hoppet,
evigt liv och glädje sann.

Endast Herren kan dig rena
i ditt hjärta och din själ.
Krön Messias till din Konung,
honom lyd i ve och väl!

===== No. 119 =====
Title: Tag upp ditt kors
Words: Charles W. Everest
Music: H. Baker
Name: Hesperus

»Tag upp ditt kors,» har Jesus sagt,
»om du min lärjunge vill bli.
Försaka världen och dig själv
och ödmjukt följ nu efter mig.»

Tag upp ditt kors, låt ej dess tyngd
med oro fylla mer din själ.
Han styrker dig, förlänar mod
och allt skall lända till ditt väl.

Tag upp ditt kors trots skam och hån,
ej till ditt stolta hjärta se.
För din skull Jesus korset bar
att frälsa dig från dom och ve.

Tag upp ditt kors uti hans kraft,
möt faran modigt, ty hans hand
dig leder till ett bättre hem,
ger seger över dödens band.

===== No. 120 =====
Title: Du måste bliva född på nytt
Music: Asa Hull
Name: Abney

Du måste bliva född på nytt
och liv i Kristus få;
på annat sätt ej finnes hjälp,
ty Gud beslöt det så.

Du måste bliva född på nytt,
ty det är Herrens ord.
Ej bättring blott, nytt liv från Gud
du måste få på jord.

Du måste bliva född på nytt
om himlen skall bli din.
Blott den i blodet tvagen är
skall där få komma in.

===== No. 121 =====
Title: Tag nu Jesu ok
Words: James Jardine
Music: P. P. Bliss
Copyright: Text: (c)*

Chorus:
Tag nu Jesu ok för alltid
om du vill bli fri.
Då skall själen finna vila
och du frälst skall bli.

Jesus kallar över världens
vida hav och land:
Icke längre fåfängt vandra,
giv mig hjärta, hand!

Mången själ är sårad, krossad
här i världens strid,
men hur få vill följa Jesus,
källan till Guds frid.

Hör hur visdomsrösten manar
att ej längre gå
på en väg i mörk förvirring,
evig dom att få.

===== No. 122 =====
Title: Vem står och tåligt bidar?
Words: Mary B. C. Slade
Music: Asa B. Everett
Copyright: (c) Singspiration. Tryckt med tillstånd av Frost Music A/S, Norge

Chorus:
Sakta en stämma höres:
»Öppna din dörr för mig!
Om på min röst du aktar
skall jag förbli hos dig.»

Vem står och tåligt bidar
utanför hjärtats dörr,
väntar att in få komma,
vems är den röst jag hör?

Ensligt han står därute,
enslig är jag också.
Om jag för länge dröjer
går han förbi mig då?

Mitt under nattens timmar
klappandet hörs igen.
Jesus, skall du ej tröttna
då jag nu dröjer än?

Jag nu min dörr vill öppna.
Jesus, kom in till mig!
Du må mig tukta, fostra,
blott du förblir hos mig.

===== No. 123 =====
Title: Vem klappar så sakta?
Words: Lina Sandell-Berg
Music: Oscar Ahnfelt

Vem klappar så sakta i aftonens frid
på ditt hjärta?
Vem nalkas med läk'dom, så ljuvlig och blid,
för själens förborgade smärta?

Måhända du hörde det klappandet förr
och den rösten?
Vi dröjer du ännu att öppna din dörr
för livet, för himmelska trösten?

Du känner det ofta så ödsligt och kallt
mitt i världen.
Du känner det nästan som fattades allt,
trots glansen av yrande flärden.

O, öppna i dag för den vän som så huld
dig begåvar
med skatter långt bättre än finaste guld,
och krona och rike dig lovar!

===== No. 124 =====
Number: 109
Title: Nära Guds rike
Words: Jack Leech
Music: P. P. Bliss
Copyright: Text: (c)*

Nära Guds rike,
dock utanför,
just invid tröskeln,
dröjsmål ej gör!
Kom nu, o skynda på,
låt Gud ditt hjärta få.
Himlen syns öppen stå,
vi dröjer du?

Nära Guds rike,
i synden död,
än blott vid tröskeln,
fast in han bjöd.
Valet ditt eget är,
steget att taga här.
Vägen till himlen bär,
hemåt till Gud.

Nära Guds rike,
tveka ej mer!
Just invid tröskeln
Jesus dig ser,
väntar välkomna dig,
leda dig tryggt vid sig.
Han har en plats för dig
i kärlek stor.

===== No. 125 =====
Title: Ett enda steg
Words: Sandy Scott
Music: Mrs. E. M. Anderson
Copyright: Text: (c)*
Copyright 2: Musik: (c)*

Ett enda steg, Gud ser den kamp du kämpar.
Ett enda steg, o dröj ej nu som förr!
Ett enda steg att ingå i Guds rike,
varför då dröja utanför dess dörr?

Ett enda steg till evig, himmelsk glädje.
Ett enda steg, förlåtelse att få.
Ett enda steg, till dig Guds budskap ljuder,
låt ej av syndens list din själ förgå.

Ett enda steg, låt Jesus tryggt dig leda.
Ett enda steg, o frukta ej, min vän!
Ett enda steg, vad än dig måtte hända,
tag steget nu med Gud mot himmelen!

Ett enda steg, giv handen nu till Jesus.
Ett enda steg, du vet att Gud är här.
Ett enda steg, om du ej väljer frälsning
en bitter lott att hopplöst dö det är.

===== No. 126 =====
Title: Din Frälsare väntar
Words: Fanny J. Crosby
Music: Robert Lowry

Chorus:
Beder dig nu,
din Frälsare väntar och beder dig nu.

Chorus 2:
Beder dig nu,
beder dig nu,

Så nära Guds rike, vad fattas, min vän?
Så nära Guds rike, vi tövar du än?
Förkasta var avgud, fast den är dig kär,
ty Jesus dig beder; o kom, han är när!

Så nära att rösten ditt öra har nått
från honom som själv för oss vägen har gått.
Om han icke här får från synden dig två,
du ej någon del i hans rike skall få.

Att dö utan hopp Ø har du tänkt däruppå Ø
att dö utan Gud, till förtappelsen gå?
Så nära Guds rike, o kom nu och finn
att Jesus i kärlek dig välkomnar in!

===== No. 127 =====
Title: Jag vill bli din
Words: George Scott Railton
Music: P. P. Bliss

Jesus, min brudgum kär, jag vill bli din.
Dig endast jag begär, jag vill bli din.
Världen jag lämnat har, tom all dess glädje var,
intet jag håller kvar. Jag vill bli din.

I livets sköna vår, jag vill bli din.
När glädjen all förgår, jag vill bli din.
Hela min levnadsdag avskiljer, helgar jag,
Jesus, till ditt behag. Jag vill bli din.

Hånar än alla mig, jag vill bli din.
Glad lider jag för dig, jag vill bli din.
Gör mig på kärlek rik, dig själv alltmera lik,
och aldrig från mig vik. Jag vill bli din.

===== No. 128 =====
Title: O Jesus, lär mig välja
Words: Elma Wiebe
Music: T. F. Westendorf
Copyright: Text: (c)*

Chorus:
O Jesus, lär mig välja rätt.
Giv råd och kraft, så att jag gör
såsom jag önskar att ha gjort
när allting vissnar bort och dör.

O Jesus, lär mig välja rätt;
här tusen val mig förestå.
De leda till olika mål,
så lär mig vägen jag bör gå.
Du valde rätt i ungdomsår,
och alla ting som fresta mig
var hundrafaldigt på dig lagt.
Jag därför söker råd hos dig.

O Jesus, lär mig välja rätt,
ty jag är blott ett litet barn
i denna dunkla världen stor,
med synd och död och Satans garn.
De strävanden som världen har,
den fröjd den lovar hägrande,
du rörde ej, jag följer dig,
o ädle, unge galilé!

O Jesus, lär mig välja rätt;
hur glad jag är att du förstår
den strid ett ungdomshjärta har,
att snaror finns vart än jag går.
Och om jag ej det fattar nu,
till slut jag bättre skall inse
att det var bäst för mig att ta
den smala väg du vandrade.

===== No. 129 =====
Title: Uppna hjärtats dörr
Words: Fanny J. Crosby
Music: John R. Sweney

Chorus:
Medan livets lampa brinner,
och du Herrens maning känner,
innan nådens dag förrinner,
öppna hjärtats dörr!

Trötta barn, din synd försaka,
stäng ej hjärtat mer.
Från din dröm om lycka vakna,
öppna, Jesus ber.

När din Frälsare dig bjuder,
stäng ej hjärtat mer.
Nu i nåd hans budskap ljuder;
öppna, han dig ber.

Hör hans evangelii hälsning,
stäng ej hjärtat mer.
Emottag en evig frälsning,
öppna, han dig ber.

För den fröjd som Herren giver,
stäng ej hjärtat mer.
För den frid som alltid bliver,
öppna, han dig ber.

===== No. 130 =====
Title: Har du mod att följa Jesus
Words: Lina Sandell-Berg
Music: Lars Bo Jensen

»Har du mod att följa Jesus?»
ljuder frågan mången gång.
Hör nu här en annan fråga
framställd i en enkel sång:
Har du mod att bliva borta
när din Konung kallar dig,
kallar dig till evig glädje,
evig salighet hos sig?

Har du mod att välja döden,
när dig livet bjudes än?
Har du mod att låta Jesus
ohörd vända om igen?
Har du mod att vända ryggen
till Guds rikes bröllopssal,
och i stället sorglöst vandra
mot ett djup av evigt kval?

O besinna dig, han kallar,
kallar dig i nåd ännu.
Skall han väl förgäves kalla?
Dyra själ, vi dröjer du?
Lyssna till hans Andes maning,
hör, ack hör, han klappar än!
Har du mod att längre sluta
hjärtats dörr för denne vän?

===== No. 131 =====
Title: Jag har gjort mitt val
Words: Mrs. E. E. Williams
Music: H. L. Gilmour

Chorus:
Jesus bor uti mitt hjärta.
Mina steg han leda må,
ty jag vågar ej allena
genom denna världen gå.

Jag har gjort mitt val för evigt,
jag med Jesus vandra vill.
Intet mig från honom skiljer,
kropp och själ hör honom till.
Jag den ringa vägen tagit,
om än törnig blir min stig.
Fast föraktad, övergiven,
Jesus, jag vill gå med dig.

Ligger örtagården framför
och en domsal likaså,
blir det dystert, svart som midnatt,
mörkret jag ej frukta må.
I hans närhet skuggor flyktar
och för honom lägger sig.
Herre, må du blott mig leda.
Jesus, jag vill gå med dig.

Om än jordens grundval darrar
och om solen dolt sitt sken,
skulle stark min ovän vara,
litar jag på dig allen'.
Om än korset skymmer stigen,
du det bar en gång för mig,
och om än jag faror möter,
Jesus, jag vill gå med dig.

===== No. 132 =====
Title: Vad skall ditt svar nu bli?
Words: N. Norton
Music: George C. Stebbins
Copyright: Musik: (c) Pickering & Inglis. Tryckt med tillstånd.

Chorus:
Vad skall ditt svar nu bli?
Vad skall ditt svar nu bli?
Säg vad du gör med Jesus,
o vad skall ditt svar nu bli?

O säg vad du gör med Jesus,
så mild och god han ber.
Så ömt hans röst nu höres:
Lägg bördan hos mig ner!
Bedrövad själ, uppgiven,
den rösten ljuv dig når.
O säg vad du gör med Jesus,
o säg vilket svar han får!

O säg vad du gör med Jesus,
hans stilla röst är klar.
Hur allvarligt orden ljuder
för den som öra har.
Odödligt liv det gäller
och fröjd evinnerlig.
O säg vad du gör med Jesus,
vad svar skall han få av dig?

O tänk uppå ärans Konung
som kom från himlen ned,
hans liv så rent och heligt,
den bittra död han led.
Tänk, kärlek så gudomlig,
för dig han offrad var.
O säg vad du gör med Jesus,
säg vad bliver nu ditt svar?

===== No. 133 =====
Title: Jag säger »ja» till Jesus
Words: Albert J. Simpson
Music: J. H. Burke

Jag säger »ja» till Jesus
fast »nej» var svaret förr,
när han stod och bad mig öppna
jag stängde hjärtats dörr.
Men då böjdes mitt stolta hjärta,
jag gav åt Herren mitt allt
och framgent vill jag svara »ja»
till det som han befallt.

Jag säger »ja» till Jesus,
till allt han bjuder mig,
och jag hastar att lyda honom
med kärlek innerlig.
Jag vill höra hans sakta viskning,
hans vilja lära var dag,
och gladligt vill jag svara »ja»
och söka hans behag.

Jag säger »ja» till Jesus
vad än min lott må bli,
om än moln och mörker följer,
mitt hjärta fröjdar sig.
Jag vill följa vart än han leder,
min Herde vägen ju ser,
och medan livet gives här
ett villigt svar jag ger.

===== No. 134 =====
Title: När Guds manande röst
Words: A. J. Hodge
Music: A. J. Hodge

Chorus:
O, beräkna vad pris det skall kosta, om än
hela världen du vann, kära själ!
O, vänd om, gå ej över Guds gränslinje, vän,
ty det gäller ju ditt eviga väl.

När Guds manande röst nu ditt hjärta berör
och hans Ande beveker din själ,
gå ej över Guds gränslinje, stanna och hör!
Ty det gäller ju ditt eviga väl.

Varför byter du bort en förblivande fröjd
mot en kortvarig njutning, o själ?
En försvinnande fröjd kan ej göra dig nöjd,
och dess pris är ju ditt eviga väl.

Medan frälsningens dörr för dig öppen nu står
och Guds kärlek vill vinna din själ,
visa att du förstår och ej Herren försmår,
utan väljer nu ditt eviga väl.

===== No. 135 =====
Title: Jag Kristus val för mig
Words: Sandy Scott
Music: Wm. B. Bradbury
Name: Woodsworth
Copyright: Text: (c)*

O, sorgsna själ, Gud kallar dig,
i ömhet han förbarmar sig.
Ditt svar han väntar, innerlig:
I kväll jag Kristus valt för mig.

Fastän din fot har vilse gått
långt bort från Gud på syndens stråt,
med detta svar dig överlåt:
I kväll jag Kristus valt för mig.

Din själ kan icke stanna kvar
uti en bräcklig kropps förvar.
Snart dödens ängel budskap har:
I natt din själ utkrävs av dig.

Nu vill dig Jesus göra fri,
låt honom ej gå dig förbi.
O dröj ej mer, låt svaret bli:
I kväll jag Kristus valt för mig.

===== No. 136 =====
Title: Gud, om du på missgärning
Words: Gunnar Syversen
Music: Lars J. Lund
Name: Colibri
Copyright: Text: (c)*
Copyright 2: Musik: (c)*

Chorus:
Till betryckta, förkrossade hjärtan
och de villigas ande du ser,
där med glädje du tager din boning
och din nåd till de ödmjuka ger.

Gud, om du på missgärning vill gömma,
vem kan då för din åsyn bestå?
Nej, du vill våra synder helt glömma
när med bön vi i ljuset vill gå.

Lär oss akta på offret, det dyra,
varmed, Herre, du köpte oss fri.
Må du hjärtan och tankar få styra,
så vårt liv till din ära kan bli.

Och när tanken och munnen vill döma
någon annan, ja, bror eller vän,
må vi, Herre, det ordet ej glömma:
»Blott den rene kan först kasta sten.»

Hjälp oss, Herre, att älska varandra
så ditt ord i oss uppfyllas må.
När i ljuset vi dagligen vandra
kan vi rening i blodet undfå.

===== No. 137 =====
Title: Guds nåd
Music: B. Mansell Ramsey
Words: L. Stephens
Copyright: Text: (c)*

Vem kan emot oss stå
i världen här
om Gud är för oss och
sin gunst beskär?
Han som sin Son utgav
på grund av kärlekskrav
skall ge oss fritt utav
sin rika nåd.

Vem vill anklaga oss,
vem döma törs,
när Gud förlåtit och
rättfärdiggör?
Vår synd är överskyld
och vi helt oförskyllt
har fått vår bägar' fylld
utav hans nåd.

Vem kan fördöma oss
och hopp bortta?
Kristus är den som dött
på Golgata.
Nu han uppstånden är
och för vår talan där
inför sin Fader kär,
o vilken nåd!

Vem kan oss skilja från
Guds kärlek här?
Intet i liv och död
så mäktigt är.
Om än vår väg är svår,
när han oss hjälp består
vi härlig seger får
genom hans nåd.

===== No. 138 =====
Title: I dina vingars skugga
Words: William Carroll
Music: Peter Ritter
Copyright: Text: (c)*

I dina vingars skugga, Gud,
min enda tillflykt finner jag.
Till dig jag närm're klänger mig,
du giver frid och ro var dag.

Visdom och nåd behöver jag,
att jag en daglig seger får.
Den tunga bördan då blir lätt,
och i din kraft jag allt förmår.

Din Ande, Jesus, ödmjuk, mild,
kan stilla stormen i mitt bröst
och hejda tanke, gärning, ord,
ovärdig den som mig förlöst.

Daglig förlåtelse för fel
giv mig, o Jesus, ty du ser
hur svag jag är, och blott ditt blod
rening på vandringen mig ger.

Fast arm och ringa är jag trygg,
ty mitt behov du väl förstår.
Intet mig fattas, ty var dag
av nådens rikedom jag får.

===== No. 139 =====
Title: Din nåd behöver jag
Words: Sam Jones
Copyright: Text: (c)*
Music: Ralph Harrison

Din nåd behöver jag, o Gud,
att vandra såsom du har sagt.
Jag, vakande i bön till dig,
med bävan flyr för frestar'ns makt.

Låt mig förbliva uti dig,
blott du min sköld och tillflykt är.
Ditt dyra blod allena ger
mig mod när jag min bön frambär.

Din kärlek och barmhärtighet
min stolta ande ödmjuk gör
och fyller så mitt inre liv,
att hjärtat nu dig helt tillhör.

Ej något ont jag frukta må,
din käpp och stav mig giver tröst.
Du vederkvicker här min själ
och jag får vila vid ditt bröst.

Om jord och himmel än förgår,
ditt ord förbliver dock till slut.
Du lovat att du frälsar dem
som intill änden håller ut.

===== No. 140 =====
Title: Vår Gud och Fader
Music: J. B. Dykes
Name: St. Cuthbert

Vår Gud och Fader, giv oss nåd
att söka dig i dag,
och varje fåfäng tanke nu
från oss borttag.

Giv oss din helge Andes hjälp,
han för oss bedja kan,
ty våra hjärtans djupa nöd
vet endast han.

Vår Gud, allt orätt dolt i oss
i ljuset bringa fram,
att Kristi blod må rena oss
från synd och skam.

Din kärlek utgjut i vårt liv
i riklig, ymnig mån,
att världen älskad blir av oss
som av din Son.

Om vi för Kristus leva här,
att dö blir vinning då.
Vi efter våra lidanden
regera få.

===== No. 141 =====
Title: Vår nöd du känner
Words: James Jardine
Music: W. Stillman Martin
Copyright: Text: (c)*

Chorus:
Vår nöd du känner till,
till dig vi se, din ledning ge.
Var dag vi höra vill,
tala, o Gud, vi be.

Gud, i vår nöd till dig vi gå,
vi längta att dig se.
Vi vänta att du tala må
och ge välsignelse.

På självvald väg vi vilse gå,
böj oss, o Gud, vi be.
Vi kunna blott i dig bestå.
Din rening, Gud, oss ge.

Ledda av dig vi glädje har,
led oss uppå din stig.
Lär oss din väg, din sak gör klar,
vi vilja lyda dig.

Vi offra oss åt dig, o Gud,
och till din tjänst nu stå,
att troget bära ut ditt bud
och kämpa, själar få.

===== No. 142 =====
Title: Gud, i min nöd
Words: Marion MacPherson
Music: Marion MacPherson
Copyright: Text och Musik:(c)

Gud, i min nöd jag söker dig,
ödmjukt om kraft jag ber
för att i dag jag sann må bli
'mot dig, o Gud, alltmer.

Om än i dag min lott må bli
en som jag själv ej valt,
hjälp mig förstå att viljan din
glädje ger hundrafalt.

När i din närhet jag förblir,
frid i mitt hjärta rår.
Även om vinden ligger 'mot,
vila i dig jag får.

Om än i dag min stig är mörk,
skuggor vart än jag går,
håll mig då nära till dig, Gud,
tills inför dig jag står.

===== No. 143 =====
Title: O, att få mer
Words: Henry Swanepoel
Music: Mrs. E. M. Anderson
Copyright: Text: (c)*
Copyright 2: Musik: (c)*

O, att få mer utav den frid
som du, o Gud, mig ger!
När jag orubbligt tror på dig
du till mitt bästa ser.

Om det ej går som jag har tänkt,
bäst är vad du befallt.
Skulle jag stundom lida brist,
i dig jag äger allt.

Om än min kraft och hälsa flyr
och lidanden mig nå,
om utestängd från mycket här,
din plan är bäst ändå.

Om än jag får besvikelser
är det dock bäst för mig.
Jag blir från världen avvand då
och föres närm're dig.

Hur ljuvt att, uti tillit sann,
kunna från allt se bort,
men se din hand i alla ting,
både i smått och stort.

Giv att jag städse tillit har,
min Fader, till din röst.
Att veta du gör allting bäst
ger hjärtero och tröst.

===== No. 144 =====
Title: Gud, du vet
Words: Sam Jones
Copyright: Text: (c)*

Chorus:
All min själ till dig nu trängtar,
att bli fylld av dig allen'
och din egendom få bliva,
emottagen, godkänd, ren.

Gud, du vet mitt hjärtas längtan,
min förväntan till dig står.
Din gemenskap kan mig skänka
tröst i sorg och ängslan svår.
Dig min ande ivrigt söker,
till din boning längtar jag,
att av livets ord bli mättad,
tillfredsställd för varje dag.

Gud, du vet mitt hjärtas längtan,
drag mig, jag vill följa dig!
Gör mig fri från syndens träldom
och i ljuset för du mig.
All min svaghet ser du, Herre,
bliv min borg i frestelsen!
Gör mig mer och mer lik Jesus
med din Ande dagligen.

Gud, du vet mitt hjärtas längtan,
låt min bön ej ohörd bli!
Du, som vandrat vägen före,
giver vård och sympati.
Kom ihåg mig uti misskund
och din nåd mig städs' beskär,
att jag därav styrkt kan följa
tills jag ser dig som du är.

===== No. 145 =====
Title: Jag tackar för din väg
Words: Mrs. Edna Carman
Music: Mrs. Lewis S. Chafer
Name: Spencer
Copyright: Text: (c)*

Jag tackar för din väg, o Gud,
som öppen för mig står.
Ur mörkret ljuset lyste fram
och dagens härlighet upprann.
/: Med gensvar hjärtat slår. :/

Av pris min själ är överfull.
Mitt hjärta tackar dig
för all välsignelse så god,
och att du sökt i tålamod
/: din vilja lära mig. :/

Jag vet hur svag jag är, o Gud.
Du känner till min bön
om hjälp till seger i min strid
mot allt som hindrar själens frid,
/: att sällhet blir mitt rön. :/

Jag vandra vill din smala väg,
det är min själs begär,
så andra i mitt liv kan se
den fröjd och tillfredsställelse
/: jag i mitt hjärta bär. :/

===== No. 146 =====
Title: Tala till hjärtat, Herre
Words: L. L. Pickett
Music: L. L. Pickett

Chorus:
Tala med stilla stämma
kärlekens ord till mig:
»Du skall för alltid segra,
frihet jag giver dig.»
Tala till mig var dag, Gud,
med stämma mild mig lär.
Låt mig din viskning höra:
»Jag är dig alltid när.»

Tala till hjärtat, Herre,
tala med stämma öm.
Viska i trofast kärlek:
»Du är av mig ej glömd.»
Öppna min själ att lyssna,
höra din stilla röst.
Fyll du min själ med lovsång,
med glädje, hopp och tröst.

Till dina barn, Gud, tala,
led oss på helig stig.
Fyll oss med fröjd och glädje,
lär oss att söka dig.
Må vi helt utan tvekan
nu våra liv dig ge,
påskynda Kristi ankomst
tills dig, vår Gud, vi se.

Gör, som i gångna dagar,
din vilja uppenbar.
Min tjänst, o Herre, lär mig,
din lag för mig gör klar.
Led mig att bringa ära,
prisa ditt namn med sång,
gladligt din vilja lyda
hela min livsdag lång.

===== No. 147 =====
Title: Tala, Gud
Words: F. R. Havergal
Music: Lowell Mason
Name: Ottawa

Tala, Gud, din tjänar' väntar
höra dina ord och råd,
ty din röst allena tröstar,
låt mig höra den i nåd.
Jag nu lyssnar, Gud, till dig,
vad har du att säga mig?

Nämn mig vid mitt namn, o Herre,
så jag vet det gäller mig.
Tala att jag följa läre
mera trofast på din stig.
Vila ger du dina får
där som klippans skugga når.

Tala, Gud, om än ovärdig
låt ej ohörd mig bortgå.
Tala, Herre, ty du ser mig,
känner hjärtats trängtan så,
vet och känner väl dess ve.
Tala, giv välsignelse.

Tala, Gud, och håll mig färdig,
så att när din röst jag hör,
alltid stadig, glad och värdig,
troget jag din vilja gör.
Jag nu lyssnar till dig, Gud,
tala, lär mig dina bud.

===== No. 148 =====
Title: Tala, Gud, i stillhet
Words: Mrs. Emily Grimes Crawford
Music: Harold Green

Tala, Gud, i stillhet,
jag förbidar dig,
och mitt hjärta trängtar,
lyssnar innerligt.

Tala, käre Herre,
denna stilla stund,
låt mig se din åsyn,
känna din misskund.

Ty det ord du talar
är i sanning liv,
livets bröd från himlen
åt min ande giv.

Allt åt dig är givet,
nu är jag ej min,
salig, glad, hängiven,
jag är endast din.

Tala, nu jag lyssnar,
var ej tyst, o Gud!
Här min själ förväntar
tröst från dina bud.

Fyll du mig med kunskap
om din viljas ord,
uppfyll all din avsikt
med ditt barn på jord.

===== No. 149 =====
Title: Gud, tala till mitt hjärta
Words: F. R. Havergal
Music: Dr. Mainzer

Gud, tala till mitt hjärta så
att ekot av din röst kan nå
de vilsegångna, irrande;
låt mig åt dem ditt budskap ge.

O led mig, Herre, att jag kan
den fot som vacklar leda fram.
O föd mig, Herre, så att jag
kan mätta hungrande i dag.

O lär mig, Herre, att på jord
jag andra lära kan ditt ord.
Bevinga det så att det må
till dolda hjärtedjupen nå.

O giv åt mig din vila sann,
att med din makt jag lugna kan,
och tala ord i rättan tid
till trötta själar utan frid.

O låt mig, Herre, tjäna här,
just som du vill och hur och när,
tills jag dig ser och delar nöjd
din vila, härlighet och fröjd.

===== No. 150 =====
Title: En stilla röst från Jesus
Words: James Fawcett
Music: Daniel B. Towner
Copyright: Text: (c)*

Chorus:
Trots världens orosvimmel
hans stilla röst jag hör.
Jag den vill bliva hörsam
fast tårar det medför.

En stilla röst från Jesus
i dag mitt hjärta når:
»Vill du bli mera trogen,
följ mig blott år från år!»
Den rösten, mild och känslig,
alltmer tilltalar mig.
Mitt hela hjärta svarar:
»Jag vill förbli i dig.»

En stilla röst från Jesus
i dag mitt hjärta når:
»Giv mig din tjänst med glädje
den tid du ännu får!»
Må ej mitt hjärta tänka:
»Det blir ett fåfängt rön,»
ty du i trofast kärlek
vill ge den högsta lön.

En stilla röst från Jesus
i dag mitt hjärta når:
»Håll ut att vaka, bedja
i vedermödan svår!»
Av hjärtat skall jag svara:
»Jag söka vill ditt råd,
att du mig kraft må giva
och skänka riklig nåd.»

===== No. 151 =====
Title: Jag ser till dig
Words: Jack Annand
Music: J. M. Whyte
Copyright: Text: (c)*

Chorus:
Jag ser till dig, min Herre Gud,
i dig jag finner hopp och frid,
ty du har vederkvickt min själ
så ofta uti nödens tid.

Min Gud, var icke mot mig stum,
men tala i din nåd till mig.
Som törstigt land förbidar regn,
så trängtar själen efter dig.

Om än du må bestraffa mig,
välsignelse jag däri ser,
ty den som tuktoriset bär
i trofast kärlek agan ger.

O gör mitt uppsåt fast och sant
och genom ordet två mig ren;
förnya nu min ringa kraft
och hela mig ifrån allt men.

Jag vara vill din fånge glad
som villigt gör vad du befallt.
Du är min Herre, jag din slav
som ledes av din röst i allt.

===== No. 152 =====
Title: Bryt livets bröd
Words: Mary A. Lathbury
Music: Wm. F. Sherwin

Bryt livets bröd åt mig, det är min bön,
såsom du, Herre, bröt det invid sjön.
Uti ditt helga ord till dig jag ser,
ivrigt jag längtar efter dig alltmer.

Bryt livets bröd åt mig ifrån ditt bord.
Jag vill i hjärtat gömma dina ord.
Från själviskhet och synd håll du mig fri,
må jag av dig var dag behärskad bli.

Öppna ditt sanningsord, så att jag får
klart se ditt budskap där det enkelt står,
och i gemenskap ljuv vandra med dig,
så att din avbild synlig blir i mig.

Välsigna du för mig sanningens ord,
utsänd och upphöj det uppå vår jord.
Hjälp mig ett vittne bli, som bär ditt bud
till dem som vandrar bort från dig, o Gud.

===== No. 153 =====
Title: Gud vill tala
Words: Gunda Åstrand
Music: P. P. Bliss

Chorus:
Öppna mina öron, Herre,
att av dig jag lära kan.
Hjälp mig din lärjunge bliva,
mera trogen, mera sann.

Gud vill tala till den ringe,
den som ödmjukt hjärta har
och som längtar i sin ande
efter Gud, sin vän och Far.
Han vill tala ord som hjälper,
ord som stormen stilla kan,
ty blott han förmår att frälsa
dem som längtar bli som han.

Han vill tala till den trötte
som i striden dignar ner,
vid hans röst försvinner bördan,
nya krafter han oss ger.
Fordomtid hans folk har jublat
när de hörde Herrens röst,
än i dag han vill ge seger,
åt den trötte giva tröst.

Den högmodige han trotsar,
den som i sig själv är rik.
Gud, må du oss väl bevara
från att bli en sådan lik.
Giv oss hunger i vårt hjärta
efter din rättfärdighet,
din närvaro oss förläna
trots all vår ovärdighet.

===== No. 154 =====
Title: Herre, lär du oss att bedja
Words: Georg Hemdal
Music: George C. Stebbins
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Hör oss när vi dig åkalla,
trösta oss uti din famn;
hjälp envar och hjälp oss alla
att förhärliga ditt namn.

Herre, lär du oss att bedja,
lär oss rätt förstå vår nöd;
såsom barn, en syskonkedja,
vi behöva hjälp och stöd.

Lär oss att förlåta andra
som du oss förlåtit har.
Lär oss mer din väg att vandra,
du som mild och ödmjuk var.

Lär oss vaka, bedja, strida,
giv oss seger varje dag.
Styrk oss när vi måste lida
prövningar av varje slag.

Lär oss se på dig alltmera
och på dem som trogna var;
över våra liv regera,
fostra oss, o Gud, vår Far.

===== No. 155 =====
Title: Gud, hjälp mig söka
Words: Sam Jones
Music: Wm. B. Bradbury
Copyright: Text: (c)*

Chorus:
I egen svaghet fruktar jag,
mitt hopp står helt till dig, o Gud,
och i din kraft jag dag från dag
kan troget hålla Jesu bud.

Gud, hjälp mig söka städs' ditt råd,
till bön mitt hjärta rör alltmer.
Mot ondskans makt kan blott din nåd
förläna kraft åt den som ber.

Giv mig ett hjärta som förstår,
och hjälp mig bedja mer för dem
som irra vilse liksom får,
att de må finna vägen hem.

Mitt hjärta äg och varje dag
mitt sanna ljus, min visdom bli.
Hjälp mig, att livets Andes lag
i Kristus Jesus gör mig fri.

Vem har jag väl i himmelen,
och vem på jorden är dig lik?
Min tillflykt, räddare och vän,
du gör mig lycklig, trygg och rik.

===== No. 156 =====
Title: Allt vad I bedjen

Chorus:
»Allt vad I bedjen skolen I få,»
till sina lärjungar sade han så.
Hungrande mätta han vill med sitt goda,
höga och rika få tomma bortgå.

Aldrig behöver du modfälld att bliva,
ty Herrens arm är ju icke för kort.
Bedjande hjärtan han frälsning vill giva,
kasta då ej din frimodighet bort.

Fattas dig visdom så bed då till Herren,
ty åt envar vill han giva i nåd.
Otro och tvivel dock vare dig fjärran,
den bör ej tvivla som söker hans råd.

Känner du dig liksom bunden med kedja,
synes du hjälplös mot fiendens makt?
Vaka och kämpa, var trogen att bedja,
Herren vill hjälpa, han har ju det sagt.

Frestelser möta att pröva oss alla,
stormarna komma att pröva vår grund.
Herren är när dem som honom åkalla,
och dem bevarar i prövningens stund.

===== No. 157 =====
Title: O Herre Jesus, lär oss be
Music: J. B. Dykes
Name: St Cuthbert

O Herre Jesus, lär oss be,
att vi i sanning må
dig söka dagligt i vår nöd,
din nåd att få.

Du här på jorden frestad blev,
likt oss du prövad var,
men uppå berget fick du nåd
från Gud, din Far.

Så lär oss rätt att söka Gud
som all vår omsorg bär.
Må detta bli en helig plats
där du själv är.

Må världen se att vi uppstått
från syndens väsende
och troget följer på din väg
i väl och ve.

Mottag oss, då vi bära fram
vår kropp, o Gud, åt dig.
Vårt liv på altaret vi ger
evinnerlig'!

===== No. 158 =====
Title: Lär mig bida
Words: Astrid Berglund
Music: J. B. Dykes
Copyright: Text: (c)*

Lär mig bida stilla,
Herre, vid din fot;
/: låt mig där få höra,
ordet ta emot. :/

Skriv det på mitt hjärta,
led mig, du Guds Lamm,
/: alltid i det rätta
tills jag hinner fram. :/

Faror finns på vägen,
fienden är när,
/: men din nåd, o Herre,
mig bevarar här. :/

Du i gångna dagar
hugnat, tröstat mig,
/: hjälpt igenom faror;
skydd jag fann hos dig. :/

Må jag alltid bliva
vid mitt löfte, Gud,
/: trogen, sann, hängiven,
lydig dina bud. :/

===== No. 159 =====
Title: Ske din vilja, Gud
Words: Mary Lindley
Music: Henry P. Morton
Copyright: Text: (c)*

Chorus:
Hjälp mig be: »Ske din vilja, Gud.»
Hjälp mig lyda ditt ord och bud.
Gud, min svaghet se och din nåd mig ge
att nu be: »Ske din vilja, Gud.»

Vägen tycks ibland vara mörk och svår
och din mening jag fattar ej,
men jag vet du ser oss var än vi är
och med nåd vill oss städs' förse.

Gud, jag vet det ej står i egen kraft
att rätt styra här mina steg.
Håll mig intill dig, led mig på din stig,
att jag ej irrar från din väg.

Hjälp mig se allt nu som jag då skall se
när min ande flytt hem till dig.
Det mig sporra ska att dig svara: »Ja!»
så jag får det du lovat mig.

===== No. 160 =====
Title: Lär mig att bedja
Music: Felix Mendelssohn
Name: Reynolds

Lär mig att bedja, Herre, stilla höra,
helt stilla vara för ditt ansikte.
För världens röster tillslut du mitt öra
när till dig hjärtat uti tro vill be.

Lär mig att bedja, att mitt liv må bliva
ett liv med dig, o Herre, helgat här.
Jag vet du kan, jag vet du vill det giva,
ditt ord är sant, ditt ord mitt löfte är.

Lär mig att bedja, tag du mig helt fången,
giv du mitt orosfyllda hjärta ro.
Bliv du mitt stöd, o lär mig segersången.
Må jag åt dig mitt liv nu helt betro.

Lär mig att bedja utan att förtröttas
fast mångens kärlek bliver ljum och kall.
Styrk du mitt mod när lång mig vägen synes,
så att jag fram till målet hinna skall.

===== No. 161 =====
Title: Herren är min Herde
Music: J. B. Dykes

Herren är min Herde,
intet fattas mig
/: när jag framåt vandrar
uppå livets stig. :/

Han på gröna ängar
vila mig beskär
/: och mig för till vatten,
ro jag finner där. :/

Han mig vederkvicker
och gör bördan lätt;
/: för sitt namn han leder
mig på vägen rätt. :/

Jag i dödens dalar
fruktan ej vet av;
/: han är med och tröstar
med sin käpp och stav. :/

I min oväns åsyn
han berett ett bord;
/: tröst han mig bereder
i sitt helga ord. :/

Alltid skall mig följa
godhet, nåd och ljus,
/: och för evigt får jag
bo i Herrens hus. :/

===== No. 162 =====
Title: Sions boning
Words: Hugo Johnson
Music: Wm. J. Kirkpatrick
Copyright: Text: (c)*

Chorus:
Sions hem, där Guds folk
samlas, om än bara få,
att i bön och sann tillbedjan
hämta kraft att vägen gå.

Tack, o Gud, för Sions boning,
hemmet där vi samlas kan
för tillbedjan och gemenskap
i en kärlek ren och sann.

Må ditt folk i Sions boning,
genom bön och Herrens röst,
bliva renat och förnyat,
styrkt igenom Andens tröst.

Håll det hemmet rent från världen,
att det ej må likna den.
Må i allt vi följa Jesus
tills vi möts i himmelen!

Må, trots världens mörka makter
som så ofta tränger på,
Sions kärleks ljus få lysa
som en makt som skall bestå.

===== No. 163 =====
Title: O Betels Gud
Words: Philip Doddridge
Music: W. H. Havergal
Name: Evan

O Betels Gud, vars rika hand
ännu ditt folk förser,
du ledde öknens pilgrimsfärd,
led även oss, vi ber.

Vår bön, vårt löfte vi frambär
inför din nådatron.
Du, fädrens Gud, bliv ock vår Gud
och skänk den sanna ron.

Om än vår stig må brydsam bli,
må du oss ledning ge.
Förläna dagligt bröd i dag,
med kläder oss förse.

Välsigna med din goda hand,
vi ber i ödmjukhet,
ty du är vår utvalde Gud,
vår del i evighet.

Omkring oss dina vingar sänk
till sista vandringsår,
att vi uti ditt hus till slut
en evig vila får.

===== No. 164 =====
Title: Kom nu avsides
Words: Edward H. Bickersteth
Music: Wm. H. Monk

Kom nu avsides, vila ut hos mig,
trötta, jag vet, av mödan som ni haft.
Från pannan torka damm och svetten bort
och i min ljuva närhet får ni kraft.

Kom bort från allt som världen aktar dyrt,
att talas vid om vad den aldrig känt.
Med mig och Fadern bliver själen nöjd
sen hjärtat bort från världens tomhet vänt.

Uppmuntrade av samtal med er Gud,
fortsätt med verket intill dagen flyr.
Den tid ej spilles då ni lär er mer
av eder Herre och hans vilja dyr.

===== No. 165 =====
Title: Bedjen alltid
Words: Sam Jones
Music: Wm. J. Kirkpatrick
Name: Riverside
Copyright: Text: (c)*

Chorus:
Bedjen alltid uti Anden,
de utkorade han hör,
och han tröstar deras hjärtan
som hans vilja gärna gör.

Bedjen alltid uti Anden,
tröttnen ej, vad än må ske.
Jesus lever, övervinnar'n,
han med kraft vill oss förse.

Bedjen när I seger vunnit,
framgent söken Herrens råd
och förbliven uti honom
som ger visdom, skydd och nåd.

Bedjen medan mörkret samlas
och när solens ljus förgår,
när i sorgens prövostunder
ensligheten kännes svår.

Bedjen om att än fullborda
loppet som är stakat ut,
och befinnas bland de trogna
sedan livet nått sitt slut.

===== No. 166 =====
Title: Jesu ord, hur ljuva
Words: James Patrick
Music: Ira D. Sankey
Copyright: Text: (c)*

Chorus:
Vaka, bed, dagligt bed!
Vaka, bed, dagligt bed!
Ty vår ovän städs' är när,
vi behöver vaka, be.

Jesu ord, hur ljuva, sköna,
då vi färdas livets stig
och den smala vägen vandrar,
må vi bedja innerlig';
ty ju längre fram vi går
och när Gud vi känna får,
vi för fienden ej står
om vi icke vakar, ber.

Om ock solen härligt skiner
och vår stig må ljus sig te
bör det bliva oss en maning
till att städse vaka, be;
ty vår ovän nära är
fast vi ej det märker här,
dock vi icke fruktan bär
om vi ständigt vakar, ber.

Om betryckta vi oss känner,
i sitt ord han mod oss ger.
Skulle frestelser beklämma
må ej fruktan trycka ner.
När till Gud vi skådar opp
giver han oss nåd och hopp.
Vi fullborda kan vårt lopp
om vi troget vakar, ber.

===== No. 167 =====
Title: När aftonen sig sänker
Music: Schubert

När aftonen sig sänker,
min Skapar', var mig när.
Din vila då mig skänker
den hjälp som jag begär.
Var dagen full av ängslan,
allt byts i lugn och ro.
Till dig i all min längtan
/: jag går i bön och tro. :/

Så lätt mitt mod vill falla,
mig världen ej förstår;
om man på den vill kalla,
ej verklig tröst man får.
Du kan mitt missmod ända,
du, Gud, som allt förmår,
och allt tillgodo vända
/: när blott till dig jag går. :/

Ditt rike, o så härligt,
alltmer upplåtes då.
I allt som synts besvärligt,
jag hjälp från dig kan få.
Snart är var prövning över,
du kraft mig ger i dem.
Ej frukta jag behöver,
/: vart steg för närm're hem. :/

===== No. 168 =====
Title: Hjälp mig att nå dig
Words: Jack Annand
Music: Bert Pattison
Copyright: Text: (c)*
Copyright 2: Musik: (c)*

Chorus:
Som hjorten trängtar i sin törst,
så trängtar, Gud, min själ till dig.
Du är mitt liv, mitt hopp, mitt allt.
O hör min bön, drag när till mig!

Hjälp mig att nå dig med min bön,
o Gud, det är min själs begär.
Min väg är stängd, mitt hopp förbi,
om jag ej får din närhet här.

Du är mitt bönesvar, o Gud,
låt mig få känna du är när.
Mitt hjärta rör och med ditt ord
mig vederkvick, o Herre kär.

Se, stor är din barmhärtighet!
I nåd tillgiv mig mina fel,
att jag med fröjd dig söka kan
och lovsång åter blir min del.

Du, Gud, som är en pilgrims vän,
gå med mig på min vandringsstig!
Din ljuva närhet är min sköld,
drag när, o Gud, drag när till mig.

===== No. 169 =====
Title: O Gud, vi nu församlas
Music: S. S. Wesley
Name: Aurelia

O Gud, vi nu församlas,
en hjord av svaga får,
med världens makt emot oss
men du är klippan vår.
Vi lita obetingat
på dig och ditt förbund.
Beskär oss nu din ynnest
i denna helga stund.

Du, Herre, var härnere
en mild och ödmjuk man,
beroende av Fadern,
var honom trogen, sann.
Trots allt vad du fick lida
åtlydde du Guds ord
och sade till de dina:
»Ej frukta, lilla hjord!»

Vad du har sagt dem, Herre,
du säger nu till oss.
O, må vi följa efter
och bära här vårt kors.
Hjälp oss i bön att bida
och villigt med dig gå,
ty de som med dig lida,
med dig regera få.

===== No. 170 =====
Title: Vi ber igen
Words: John Martin
Music: Lady Nairn
Name: Rowan Tree
Copyright: Text: (c)*

O, Herre kär, vi ber igen inför din nådastol:
förlåt och rena oss som förr, i ljus av nådens sol.
Din hjälp nedsänd lik morgondagg och såsom vårens regn.
Som jorden kläds i grönt på nytt så kläd du oss igen
i klädnad ny.

Vi vet att mycket fattas oss, din hjälp, o Gud, oss ge;
utgjut din sannings Ande mer, lär oss hur vi skall be.
Fräls oss ifrån åklagaren, vår store fiende.
Vår store Präst, som för oss ber, låt oss i nåd få se;
upplåt vår syn.

Fast många, dock i dig en kropp, må allas bön nu bli:
Fördriv all avund, larm och strid, och giv oss harmoni.
Uppliva andens villighet till tjänst för andras väl,
att den välsignelsen blir vår: ett hjärta och en själØ
bli ett i dig.

Må vi nu bedja med en mun, med hjärtats iver här,
så du ditt »amen» säga kan till varje sant begär.
Hjälp oss förlåta andra som du oss förlåta vill.
Må viljan vår bli böjd för din; giv Gud oss nåd därtill.
Din vilja ske.

===== No. 171 =====
Title: Böjda vid din nådastol
Words: Sam Jones
Music: S. B. Marsh
Name: Martin
Copyright: Text: (c)*

Chorus:
Fader, denna stilla stund,
se till oss, beskär misskund.
Låt din Ande sänka sig
som en duva ned från dig.

Böjda vid din nådastol
vi dig söker, livets sol.
Våra hjärtans nöd du ser,
uti Jesu namn vi ber:

Se till oss för blodets skull,
du som är så kärleksfull.
Hav med oss förbarmande
när du ödmjukhet får se.

Kropp och själ och ande, vi
vill dig helt hängivna bli.
Giv oss nåd att dag för dag
vandra mer till ditt behag.

Vi vill ära, Gud, ditt namn,
ty du tog oss i din famn.
Renade, rättfärdiga,
vill vi vandra värdiga.

===== No. 172 =====
Title: Låt oss nu nalkas Gud
Words: Sam Jones
Music: Sam Jones
Copyright: Text och Musik: (c)*

Chorus:
O låt oss nalkas Gud,
som genom Kristi blod
har öppnat väg till heligt rum.
Hans nåd oss giver mod.

Låt oss nu nalkas Gud,
vi vet att han oss hör.
Må hans närvaro fylla oss
med fruktan som sig bör.

Låt oss nu nalkas Gud,
vår synd förlåter han.
I Kristi blod har öppnats väg,
att vi inträda kan.

Låt oss nu nalkas Gud,
han till vår ringhet ser,
ger nåd åt de förkrossade,
vår själs behov förser.

Låt oss nu nalkas Gud,
vår Fader och vår vän.
Må våra hjärtans tacksamhet
nå upp till himmelen.

===== No. 173 =====
Number: 166
Title: Bedjande vi samlas
Music: Mozart
Name: Kyrie

Bedjande vi samlas här,
vederkvick oss, Fader kär.
Skingra mörkret i vårt liv,
kvar hos oss för alltid bliv.

Fräls oss från att bedja så
att vår bön dig ej kan nå.
Må i oss din Ande be,
tala ut vårt hjärtas ve.

Giv oss, Gud, ditt hjärtelag,
all likgiltighet borttag.
Måtte världens stora nöd
röra oss till kärleksglöd.

Gör oss stilla, Gud, vår Far,
gör din vilja uppenbar.
Må vi gladligt gå den stig,
visad steg för steg av dig.

===== No. 174 =====
Title: När vi församlas
Words: Georg Hemdal
Copyright: Text: (c)*

När vi församlas, om än bara få,
i Jesu namn, det löfte skall bestå
att han med oss tillstädes vara vill
och sin välsignelse oss ge därtill.

Han ej föraktar sina svaga små
som söker under bön hans ord förstå.
Han sade: Jag bevarar dig från fall,
och som din dag, din styrka vara skall.

Oss Herden fann, förkomna, en för en,
i ödemarken, trötta längesen.
Hans röst förmådde oss att vända om,
vi en för en till fårafållan kom.

Vi nu erfar att Gud vår Herde är
och vi de får som själv han håller kär.
Hans Son har löst oss med sitt hjärteblod,
och vi gemenskap har med Jesus god.

Vi följer Herden hela vägen fram,
han trofast leder sina får och lamm.
Om genom dödens dal hans väg än går,
av Herdens käpp och stav dock tröst vi får.

===== No. 175 =====
Title: Uti Jesu namn vi samlas
Words: James Jardine
Music: John R. Sweney
Copyright: Text: (c)*

Chorus:
Herre, hjärtan styrk i dag,
lär oss att i sanning be.
Håll oss trogna, sanna, vakna,
sökande ditt ansikte.

Uti Jesu namn vi samlas,
skilda ifrån denna värld,
bedjande att Herrens Ande
oss upplive på vår färd.

O, hur fruktlös, arm, onyttig
är vår strävan utan dig.
Giv, o Fader, din närvaro
som har liv och frid med sig.

Som en fruktbar gren förbliver
i sitt eget vinträds stam,
må vi så i dig förbliva
och förhärliga ditt namn.

===== No. 176 =====
Title: Vi gå avsides
Words: Milne Stouffer
Music: J. B. Dykes
Name: Lux Benigna
Copyright: Text: (c)*

Vi gå avsides från allt världsligt larm.
O Gud, vi be,
befria oss från egen styrkas arm,
din kraft oss ge.
Sänd oss ditt ljus och visa synden all,
må icke högmod bringa oss på fall.

Låt oss din ledning denna stund erfara,
vi lyssna vill.
Som förr ditt ord för oss nu uppenbara,
giv nåd därtill.
Vi hava ofta felat, irrat bort,
försummat bedja, ej din vilja gjort.

All orättfärdighet vi övergiva,
må du oss två.
Vi längta att i din gemenskap bliva,
din väg att gå.
Det är din lust att nåd och frälsning ge,
då du i oss ett fast beslut kan se.

Vi se hur fälten vitna, hjärtan bida
att frälsning få;
av själsbekymmer många hjärtan lida
som borta gå.
Upplåt vårt öga mer för deras nöd,
må vi åt dem få räcka livets bröd.

===== No. 177 =====
Title: O, vår Fader
Words: Peter L. Svinth
Copyright: Text: (c)*

O, vår Fader i det höga, som i himlen bor,
du som följer med ditt öga dina barn på jord,
må du denna stund välsigna och oss vara när.
Lär oss mer din Son att likna i vår ande här.

Visdoms Fader, nåd förläna, led oss med din hand,
må din Ande oss förena här i fridens band.
Vederkvick du oss nu åter när vi talar, ber;
våra brister kan du hela, du som allting ser.

Allmakts Fader, du som skådar över hav och land,
du, som himlamakter lyder, alltid hjälpa kan.
Må du i ditt rike styrka dina svaga små,
att de kan, i kraft du giver, fienden motstå.

Käre Fader, när din stämma för oss ljuder klart,
hjälp oss då att icke glömma vad du talat har.
Må hos oss du ärad bliva, måtte andra se
att vi har med Jesus varit; Fader, låt det ske!

===== No. 178 =====
Title: Avsides, Herre
Words: Sandy Scott
Music: Ben H. Price
Copyright: Text: (c)*

Chorus:
O Gud, i dag,
din ynnest nu oss giv.
Vi ödmjukt söka ditt behag,
må ymnigt du välsigna våra liv.

Avsides, Herre, väntande,
vi samlas i ditt namn.
Hjälp oss nu tala, vaka, be,
så du välsigna kan.

Avsides kring ditt dyra ord,
all omsorg lämna vi,
att mättas vid ditt rika bord
och därav styrkta bli.

Avsides här vi känna få
behov av Jesu blod.
Var tanke, ord och gärning två
i denna reningsflod.

O Gud, må du ett offer se
i dag, som heligt är.
Må lovets offer, som vi ge,
bli godkänt, Herre kär.

===== No. 179 =====
Title: Herre, vi din boning älskar
Words: Glenn Smith
Music: Glenn Smith
Copyright: Text och Musik: (c)*

Herre, vi din boning älskar,
varest hopp och värme är,
ty med livets bröd vårt hjärta mättas där.
Sanningsljuset skingrar mörkret
och din fruktan du oss lär
då ditt visdomsord från himlen givet är.

Ofta har vi felat, vacklat
sen vi först sa »ja» till dig,
och har gråtit, bett om hjälp i striden svår.
Det ibland kan synas hopplöst,
när vi prövas på vår stig,
men vi vet du ser och märker varje tår.

Må vårt hjärta ödmjukt vara
när vi lyssnar till din röst.
Må ditt ord få verka i oss, käre Gud!
Våra liv ditt namn kan ära
om vi dagligt väljer först
att förneka oss och lyda dina bud.

===== No. 180 =====
Title: Gud är här
Words: James Jardine
Music: John R. Sweney
Copyright: Text: (c)*

Chorus:
Gud, bevara oss, vi bedja,
trogna än i Jesu spår.
Må ditt ljus och sanning leda
om än stigen bliver svår.

Gud är här ibland de sina
där han gärna önskar bo;
så Emanuel betyder,
han som helgar dem som tro.

Gud är här och vill bemöta
var och en med trofast nåd,
för att styrka och uppmuntra
dem som aktat på hans råd.

Gud är här och ännu kallar:
Vem vill ut på fältet gå
för att verka och inbärga
själar som vill frälsning få?

Gud är här i mörka tider
när vi rådvill' stundom stå.
Han bereder dock en utväg
om än vi med tårar så.

===== No. 181 =====
Title: Tills dagen bryter fram
Words: Mrs. May Schulz
Music: J. M. Duncan
Copyright: Text: (c)*

O Gud, ditt folk beskär
din hjälp i striden här,
så de sitt ansvar bär
tills dagen bryter fram.

Hjälp dina tjänare
förbliva vakande,
ty hjorden vårdar de
tills dagen bryter fram.

Må vi bli ett i dig,
i kärlek innerlig,
och troget gå din stig
tills dagen bryter fram.

Vi ringa är, och små,
din hjälp behöver få.
Vi tåligt väntar på
att dagen bryter fram.

===== No. 182 =====
Title: Två mig, o du, Guds Lamm
Words: Mrs. H. B. Beegle
Music: Lowell Mason
Name: Bethany

Två mig, o du, Guds Lamm,
två mig från synd.
Med ditt försoningsblod,
o, två mig ren.
Två mig från varje fläck,
giv mig din egen dräkt,
kärlek i hjärtat väck,
råd över mig.

Två mig, o du, Guds Lamm,
två mig från synd.
Jag längtar likna dig,
helig och ren.
O, må ditt välbehag
bliva min högsta lag.
Jag vandrar nöjd var dag
uppå din stig.

Två mig, o du, Guds Lamm,
två mig från synd.
Uti ditt reningsblod
gör mig helt ren.
Så nära är du mig,
hur ljuvt att vila sig,
salig och lyckelig,
frälst ifrån synd.

Två mig, o du, Guds Lamm,
två mig från synd.
I lydnad och saktmod
håll du mig ren.
Var dag till dig jag bär
liv, hjärta, allt jag är,
frälsning blott du beskär,
frälsning från synd.

===== No. 183 =====
Title: När korset jag beskådar
Words: Isaac Watts
Music: Dr. E. Miller

När korset jag beskådar mer,
som ärans Konung dog uppå,
all vinning som förlust jag ser,
mitt högmod jag föraktar då.

O, må jag blott berömma mig
utav hans kors, min Jesus god.
All tjusningskraft, förgängelig,
jag motstår för hans dyra blod.

Se från hans panna, hand och fot
en himmelsk kärlek flödar nedØ
kan väl mitt hjärta stå emot
den Törnekrönte, som så led?

Om allt på jord jag ägde här
och det som gåva jag frambar,
det mot hans kärlek intet är.
Jag ger mitt liv och allt jag har.

===== No. 184 =====
Title: Återlöst
Words: Sam Jones
Music: Charles J. Butler
Copyright: Text: (c)*

Chorus:
Det var Jesus, min Herre,
som sitt liv gav ut för mig.
Ofattbar är denna kärlek,
han på Golgata offrat sig.

Återlöst, fast ej med silver,
men med blod på korsets stam.
Lösen utgavs, ovärderlig,
offrat för mig blev Guds Lamm.

Återlöst att ej bortslösa
tiden och det pund jag fått,
men i kärlek tjäna honom
som för mig i döden gått.

Återlöst att icke leva
på ett syndigt, själviskt vis.
Tiden är så kort och dyrbar,
jag är köpt med högsta pris.

Återlöst, o vilken kärlek!
Den ej överträffas kan.
Jesus, korsfäst på Golgata,
åt mig liv och frälsning vann.

===== No. 185 =====
Title: För mig, för dig
Music: Edward M. Fuller

Chorus:
För mig, för dig,
han dog på Golgata.

Chorus 2:
För mig, för dig,

Av smärta blev Guds hjärta rört
Ø hur djupt ej tolkas kan Ø
när han lät slå sin ende Son
som var så ren och sann;
men ingen kunde syndens skuld
betala, utom han.

Av smärta blev Guds hjärta rört
när himmelen fick se
hans bittra kalk och kamp till blods
uti Getsemane,
då han för hela världens synd
försoning skulle ge.

Av smärta blev Guds hjärta rört
då Sonen bad och stred,
där törnekrönt och blödande,
av världens synd tryckt ned.
I ångestrop hans hjärta brast,
så Jesus döden led.

===== No. 186 =====
Title: Över Kidrons bäck
Words: Robert Kinghorn
Copyright: Text: (c)*

Jag följer över Kidrons bäck med dig,
min Frälsare, på örtagårdens stig,
där du din själ utgöt i ångest svår,
för mig drack kalkens sista bittra tår.

Jag följer över Kidrons bäck med dig
att vaka med dig under själens krig.
Mitt kött är svagt, om kraft jag måste be.
Giv nåd, att jag blir funnen vakande!

Jag följer över Kidrons bäck med dig
att visa dig en trohet hederlig.
Dig, som förkastelse av världen rönt,
till hjärtats Konung jag för evigt krönt.

Jag följer över Kidrons bäck med dig,
hos dig din tjänare vill hålla sig.
Med glädje vill jag dela skam och nöd,
ditt namn förhärliga i liv och död.

Jag följer över Kidrons bäck med dig,
ty härlig är den syn jag ser för mig
när du som Kung skall makt och ära få.
O giv, att jag får vara med dig då!

===== No. 187 =====
Title: Jesus för världen
Music: F. A. Eckström
Words: Lina Sandell-Berg

Jesus för världen givit sitt liv.
Öppnade ögon, Herre, mig giv.
Mig att förlossa offrar han sig,
då han på korset dör ock för mig.

O, vilken kärlek, underbar, sann!
Aldrig har någon älskat som han.
Frälst genom honom, lycklig och fri,
vill jag hans egen evigt nu bli.

Tag mig då, Herre, upp till ditt barn,
lös mig från alla frestarens garn.
Lär mig att leva, leva för dig,
glad i din kärlek, offrande mig.

===== No. 188 =====
Title: Golgata
Words: Sam Jones
Music: Wm. J. Kirkpatrick
Copyright: Text: (c)*

Chorus:
Golgata, Golgata,
vi erinras korsets ve.
Vi i brödet hans lekamen
och i vinet blodet se.

Vid din fotapall vi samlas,
böjda uti Jesu namn.
Då vi skådar brödet, vinet,
vi på korset ser Guds Lamm.

I den mörka natten ensam
han i bönen seger vann.
Ensam drack han ångestkalken,
för vår synd hans blodsvett rann.

Se, han fördes ut ur staden;
sargad, all vår synd han bar.
Grym var döden som han lidit,
evigt liv att ge envar.

Den som oss har älskat, tvagit
från vår synd uti sitt blod,
må vi tacka och välsigna
för den smärta han utstod.

===== No. 189 =====
Title: För brödet tackar vi
Words: H. Cliff Berrett
Music: G. W. Martin
Copyright: Text: (c)*

Chorus:
För brödet tackar vi,
ditt liv vi ser däri,
för vinet, där vi blodet ser
som du för oss utgöt.

O Gud, i ödmjuk bön
beredda vill vi stå,
att Kristus mer i oss får bo
och vi hans nåd kan få.

Din väg till Golgata
orubbligt gick du fram.
Ditt liv uppoffrande du gav
för oss, Guds dyra Lamm.

På dig som korsfäst var
all världens synd blev lagd;
då törnekrönt för oss du dog
betalning blev erlagd.

Vår synd utplånad blev
i ditt utgjutna blod.
Vi ber om nåd att följa dig,
giv du oss kraft och mod.

===== No. 190 =====
Title: Min Frälsar's kärlek
Words: Sam Jones
Music: George C. Stebbins
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Han av sin kärlek drevs att be,
i kärlek utstod korsets ve.
Jag kärlek ser i sår han fick,
Guds Lamm för mig i döden gick.

Min Frälsar's kärlek aldrig dör,
den tryggt mig leder innanför.
Min Jesus, jag får bo med dig
när livet slutat här för mig.

Hans kärlek jag ovärdig är,
dock han ett hem berett oss där,
var frälsta själar bor i frid,
och glädje har för evig tid.

Med nåd och härlighet beklädd,
av sina barn skall han bli sedd.
Hans namn som krona de uppbär,
rentvådda i hans blod de är.

Guds kärleks tröst vi alltid får,
hans hand skall torka varje tår.
Evigt skall sången höja sig:
»I kärlek Kristus dog för mig.»

===== No. 191 =====
Title: Kristus för oss på Golgata
Words: Gladys Porteous
Music: W. S. Weeden
Copyright: Text: (c)*

Chorus:
För oss levde, dog,
han för oss uppstod,
att i oss han må regera,
vår Förlossar' god.

Kristus för oss på Golgata
led och där utgöt sitt blod.
Ja, det var för våra synder
han sitt lidande utstod.

Kristus för oss seger vunnit
när från graven han uppstod.
Vi rättfärdiggjorda blivit,
inför döden fattat mod.

Kristus för oss går i förbön,
inför nådens tron han ber.
Vårt behov han tillfredsställer,
nåd och hjälp han till oss ger.

Kristus i oss, det är hoppet
att vi seger här kan få
över synden, över världen,
så att vi kan målet nå.

===== No. 192 =====
Title: När vi skiljas
Words: Jack Annand
Copyright: Text: (c)*

Chorus:
Må vårt offer på ditt altar'
där förbliva dag för dag
och dess vällukt ständigt vara,
Herre, till ditt välbehag!

När vi nu igen skall skiljas
lyfter vi vår själ i sång
till dig, Gud, för all din godhet
och för nåden gång på gång.

Uti världens mörker höras
själars suckan, sorg och ve.
Må vi ljus för dem få bliva,
att din kärlek de får se.

När en vän är trött och sorgsen
och behöver tröst och mod,
giv att vi då visar kärlek
i en omsorg sann och god.

Prövningar i det okända
på vår väg vi möta skall.
Må du, Herre, dock gå med oss
och bevara oss från fall.

===== No. 193 =====
Title: Allena med Jesus
Name: Allein Auf dem Berge

Chorus:
Förkrossade hjärtan han läker,
han giver den trötte ro.
Han hjälper och helar den arme
som villigt av hjärtat vill tro.

Allena med Jesus, hur ljuvligt
att höra hans trofasta röst.
I frestelsestunden, den mörka,
han giver mitt hjärta sin tröst.
Allena med Jesus att bida,
det stillar mitt hjärta och sinn'.
Det himmelska livsljuset strålar
och tränger i själsdjupet in.

Allena med Jesus i världen,
förblivande uti hans ord,
det mättar den hungrande själen,
i öknen han dukar sitt bord.
Hans rätter har blivit min rik'dom,
långt bättre än finaste guld;
de lär mig att känna hans hjärta,
hans trohet och kärlek så huld.

Allena med Jesus i kampen
mot synden och djävulens makt,
vi segrar med vapnen han givit
om vi på hans ord giver akt.
Belöning skall givas de trogna
som villigt i striden höll ut;
till Mästarens sida i ära
de föras vid vandringens slut.

===== No. 194 =====
Title: Vid Jesu fötter
Words: T. M. Orheim
Music: Norsk folkmelodi

Vid Jesu fötter en stilla stund,
när ordet kommer ifrån hans mun,
när jag med Jesus allena är,
då är det hugnad att leva här.

Var finns en fagrare plats på jord?
Var höres visare sanningsord?
När jag med Jesus allena är,
så önskar jag icke mera här.

Här må det tunga och onda fly,
här blir jag ständigt i striden ny,
ty jag med Jesus allena är;
de största gåtor blir lösta här.

Så låt då komma vad komma vill,
jag har en plats jag kan flykta till;
när jag med Jesus allena är,
kan någon då stå emot mig här?

Och snart så kommer den stunden kär,
då jag får se honom som han är,
när jag med Jesus i himlen är,
med honom talar som aldrig här.

===== No. 195 =====
Title: Med Gud allena
Words: Johnson Oatman, Jr.
Music: Wm. J. Kirkpatrick

Chorus:
Med Gud allena, skild från världen,
med Gud allena uti bön,
med Gud allena under färden,
jag äger hans gemenskap skön.

Chorus 2:
Med Gud allena
med Gud allena
med Gud allena
jag äger hans

När livets stormar hårt mig tränger,
när svår är stigen jag skall gå,
allt annat vill jag utestänga
och bli med Gud allena då.

När mörkrets tid jag fått erfara
då Herren tuktat, prövat mig,
han fått sin vilja uppenbara
när han mig tog allen' med sig.

Jag där får kraft att bördan bära
när över tidens sand det bär.
Min Konung kan jag se i ära
när jag med Gud allena är.

Och när han dödens bud skall sända,
då han skall kalla hem sin brud,
när tiden för mig är till ända,
jag tryggt kan gå allen' med Gud.

===== No. 196 =====
Title: Allen' med Jesus
Words: Winnie Mewes
Music: F. H. Geue
Copyright: Text: (c)*
Copyright 2: Musik: (c)*

Allen' med Jesus, ljuvt det är
att lära vid hans fötter där,
och se mer klart hur dyrt det var,
offret som Frälsaren frambar.

Allen' med Jesus, där vill han
giva sin frid och vila sann.
Han stillar stormen, hör vart rop
som kommer från vårt hjärtas djup.

Allen' med Jesus i vårt ve
vi känner trösten han kan ge.
Fast sorg och nöd vi möta får,
hur tryggt att veta, han förstår.

Allen' med Jesus, vilken ro
att allt åt honom anförtro,
hans hand förnimma och hans röst,
det gläder hjärtat och ger tröst.

===== No. 197 =====
Title: Rannsaka mig
Words: Francis Bottome
Music: Asa Hull
Name: Abney

Rannsaka mig, o Gud, min Gud,
och pröva mig alltmer,
och låt mig se mitt liv, min väg,
som du så tydligt ser.

Rannsaka tankar, dolda djup,
mitt uppsåt pröva väl,
och hjärtat vari onda ting
behärskat har min själ.

Rannsaka tills din eldsblick, Gud,
har genomskådat mig
och jag av nåden bringats ned
i stoftet inför dig.

Där skall jag lära vid din fot
vad nu jag anar blott:
att uti Kristus Gud oss ger
sin kärlek utan mått.

===== No. 198 =====
Title: I ensamhet med Jesus
Music: Oscar Ahnfelt

I ensamhet med Jesus
när tidig morgon gryr,
och hjärtats första tanke
med fröjd till honom flyr,
allena helt med Jesus,
en ljuvlig ensamhet,
ty där han uppenbarar
sin kärleks hemlighet.

I arla morgonväkten
hur skönt det är att få
med hjärtats hela längtan
till Herren Jesus gå,
att lägga vid hans fötter
all vår och andras nöd
och hämta kraft hos honom
till strid på liv och död.

Förrän den nya dagen
begynt sitt lopp igen,
o bär den fram för Herren,
att han må helga den.
Hur tryggt att så få lämna
var dag uti hans vård,
han giver kraft till seger
om striden än blir hård.

===== No. 199 =====
Title: En stilla stund
Words: Georg Hemdal
Music: John R. Sweney
Copyright: Text: (c)*

Chorus:
En stilla stund jag måste be
tills jag Guds åsyns ljus får se.
Min Gud, jag släpper icke dig
med mindre du välsignar mig.

En stilla stund vid morgongry,
när dagen kommer till mig ny,
min ande söker Herren kär,
att finna vad hans vilja är.

Då Jakob förr med Herren stred
bröt Gud hans egen styrka ned,
men han vann seger i sin själ
och undfick namnet Israel.

En stilla stund förändrar allt
när Gud har till mitt hjärta talt.
Han skänker mig förlåtelse
och ger min själ förnyelse.

===== No. 200 =====
Title: Av nåd
Words: Gunda Åstrand
Music: James McGranahan

Chorus:
I nåd, i nåd,
du, Herre, har handlat med mig.
Må jag, må jag,
till döden bli trogen mot dig.

Av nåd ifrån mörkret jag fördes
att vandra i ljuset med Gud.
Mitt hjärta av kallelsen rördes
då Herren mig sände sitt bud.

Jag räddad från träldom har blivit
och frihet i Kristus jag fått,
och styrka har Herren mig givit
att vandra den väg som han gått.

Den tomhet som förut jag kände
försvunnit nu har för all tid.
I glädje min suckan sig vände
sen Herren mig skänkte sin frid.

I stället för det jag förtjänat
barmhärtighet vederfors mig,
och Herren mig nu har förlänat
en tillflykt i nöden hos sig.

===== No. 201 =====
Title: Jesus uppfylld var av Anden
Words: Aina Wahlby
Copyright: Text: (c)*

Jesus uppfylld var av Anden,
helig var i liv och ord.
Han blev sänd av Gud att verka,
hjälpa människor på jord.
Krossat hjärta blev förnyat
blinda synen fick igen,
fångna fria blev i anden,
när han talat ömt till dem.

Jesus leddes ut i öknen,
frestas måste han som vi.
Ordet visste han att bruka,
trofast ville han förbli.
Åt de fattiga i anden
himmelriket givet är.
Jesus gladdes när han tänkte
på de få som följde här.

Saul ej lydig var mot Herren,
gjorde ej som Gud befallt.
När Guds Ande lämnat honom
var det helt förgäves allt.
Ja, försiktig bör man vara,
så den ej bedrövad blir.
Må vi aldrig få erfara
att Guds Ande från oss flyr!

Gud åt oss har gett sin Ande,
Hjälparen han kallar den,
som skall tala här om Jesus,
visa fram till sanningen.
Nådens, bönens ande leder,
må vi fyllas mer av den
som för framtid oss bereder,
för oss hem till himmelen.

===== No. 202 =====
Title: Guds Andes viskning
Words: Dorothy Hanson
Music: Julius Dahlöf
Copyright: Text: (c)*

Sakta Guds Andes viskning
når mig vid morgongry,
talar till mig om Jesus
och ber mig till bönen fly.
Stå upp, min själ, att lyda
denna förmaningen,
att icke dagens omsorg
blir mig till förhinder sen.

Sakta Guds Andes viskning
varnar för syndens stig,
leder igen till Jesus,
till Lammet som dog för mig.
Må hjärtat nu helt böjas
inför min Herre kär,
att jag i ödmjuk lydnad
får röna hans kärlek här.

Sakta, vid aftonskymning,
viskningen hörs igen:
»Omsorgen lägg på Jesus
som lovar att bära den!»
Må jag, i full förtröstan
på det han lovat mig,
lämna mitt allt hos Jesus,
min Konung evinnerlig'!

===== No. 203 =====
Title: Helge Ande, sänk dig neder
Words: Gladys Porteous
Music: John R. Sweney
Copyright: Text: (c)*

Chorus:
Må vi ej bedröva Anden
som i oss nu önskar bo!
Hjälpare, från himlen kommen,
finn i oss din ro!

Helge Ande, sänk dig neder,
ditt insegel ge
till den dag då vi förlossas
och vår Herre se.

Helge Ande, bedja för oss
inför Fadern kär.
Då vi komma i vår svaghet,
hjälp oss draga när!

Helge Ande, kom ibland oss,
lär oss det Gud vill,
och med Kristus, som har lidit,
våra hjärtan fyll!

Helge Ande, sänk dig neder,
fyll oss helt av dig!
I oss kan då Andens frukter
uppenbara sig.

===== No. 204 =====
Title: Du har lovat ro
Words: Eliza H. Hamilton
Music: H. C. G. Moule

Min Herre, du har lovat ro,
o giv den då åt mig,
den ron att glömma bort sig själv
och finna allt i dig.

Mitt grymma jag, o hur det stör,
det i mitt bröst vill bo
och komma mellan dig och mig
att hindra hjärtats ro.

Hur mången listig form det tar
med sken av sanningshalt,
men ro jag endast får utav
att lydigt offra allt.

Jag söker, Gud, en helig ro,
en seger över synd.
Jag vill att du skall härska blott
i allt, av intet skymd.

Jag tryggt mig lämnar i din hand,
så sker ditt verk och bud.
O vem ger ro så underbar
som du, allsmäktig Gud?

===== No. 205 =====
Title: O Herre, med din frid
Words: Mrs. May Schulz
Music: Ken Paginton
Name: Porchester
Copyright: Text: (c)*
Copyright 2: Music: (c)*

O Herre, med din frid nedstig,
mitt hjärta tyngs av sorg.
Oro och tvivel följa mig.
Räck ut din arm, jag flyr till dig.
/: Mig värna i din borg. :/

Ty Herre, du min tillflykt är
när skuggor kring mig stå.
Jag söker dig, min Gud så kär,
och ser din nåd och kärlek här.
/: Vad kan mitt mod nedslå? :/

När i min nöd och sorg jag ber
om din barmhärtighet,
i mitt elände tröst du ger.
Du fyller mitt behov alltmer
/: och ger i ymnighet. :/

Och när jag står vid livets höst,
min själ går hem till dig.
Då blir ej sorg uti mitt bröst,
ty jag med glädje hör din röst:
/: Nu vila, barn, hos mig. :/

===== No. 206 =====
Title: På dig, o Gud
Words: Robert Marshall
Music: Mlle. S. Zuberbuhler
Name: Veglia al Mattino
Copyright: Text: (c)*

Chorus:
På dig, o Gud, min själ förlitar sig,
hjälp mig alltid tro på dig.

Må ej min själ onödigt sorgfylld bliva
när orosmörker dolt min pilgrimsstig.
Gud, som har hjälpt mig, framgent nåd vill giva,
hans allmaktshand skall alltid stödja mig.

Gud, må mitt liv som offer dig behaga,
åt dig jag ger det helt och levande.
Jag vill ej någonsin mig undandraga
att varje dag mitt bästa åt dig ge.

O, må jag aldrig här det hopp få sakna
som är för mig ett själens ankare.
Om än i mull jag sover skall jag vakna
och möta dig vid din tillkommelse.

===== No. 207 =====
Title: Dyrbara stunder hos Jesus
Words: Fanny J. Crosby
Music: John R. Sweney

Chorus:
Alltid vid Mästarens sida
skingras allt mörker och kval.
Trofast är löftenas båge,
sträckt över tårarnas dal.

Dyrbara stunder hos Jesus,
dyr var minut han beskär.
Klar flyter frälsningens källa,
flödar av nåd till oss här.

Rika välsignelsestunder,
helgade, ljuva för mig,
när jag från arbetet vilar
stilla, o Jesus, hos dig.

Vi skall jag någonsin tröttna?
Varför bli vacklande, svag?
Han har ju lovat att giva
styrka för verket var dag.

Vandrar jag ofta i skuggor,
synes min himmel ej klar,
dyra dock äro de stunder
jag i hans närvaro har.

===== No. 208 =====
Title: Du, Gud, mig ser
Words: Gunda Åstrand
Music: Ira D. Sankey

Du, Gud, mig ser, för dig är uppenbar
var tanke som jag i mitt hjärta har.
För dig jag kan ej något dölja kvar,
ty du, o Gud, mig ser.

Du ser min svaghet uti frestelsen,
mitt hjärtas ångest under prövningen,
men i min nöd det ger mig ro igen
att du, o Gud, mig ser.

Du ser om jag går vilse från din stig
när andra röster lockar bort från dig,
men när jag vacklar, det bevarar mig
att du, o Gud, mig ser.

En gång skall alla för din åsyn stå
och du skall döma både stora, små.
O hjälp, att jag mig då ej gömma må
när du, o Gud, mig ser.

===== No. 209 =====
Title: Vill du, barmhärtige Fader
Words: Rasmus B. Prip
Music: W. A. Post
Copyright: Text: (c)*

Chorus:
Ringaste tjänaren är jag,
ej heller värdig därtill,
men om du kraft mig förlänar,
Herre, jag tjäna dig vill.

Vill du, barmhärtige Fader,
taga emot mig idag?
Hjälp mig på altaret lägga
allt till ditt eget behag.

Vill du då, andarnas Fader,
nu till mitt gagn tukta mig?
Hjälp mig att dagligen leva
så att mitt liv ärar dig.

Du är ju också min Fader,
jag som ett barn hör dig till.
Dyrköpt, jag kan det ej fatta,
men komma till dig jag vill.

===== No. 210 =====
Title: Älska mer
Words: Sam Jones
Music: J. H. McNaughton
Copyright: Text: (c)*

Chorus:
Älska mer, mer och mer.
O, utvidga hjärtat så
jag dig älskar mer.

Frälsar', hör min själs begär,
ödmjukt jag dig ber.
Må jag för din kärleks skull
älska dig än mer.
Tag du boning i mitt bröst,
giv mig livets källas tröst,
att jag intill livets höst
älskar dig alltmer.

Du i kärlek lämnade
himlens tron för mig
och min synd försonade,
köpte mig åt dig.
Vad du på Golgata led
när din själ i ångest stred,
rör och fyller hjärtat med
kärlek mer och mer.

Du till döden älskat mig,
och jag bruka vill
liv och kraft att prisa dig,
allt nu hör dig till.
Jag vill bära här ditt namn,
med dig lida hån och skam,
söka vandra värdigt fram
och dig älska mer.

Du har köpt mig med ditt blod,
vilket pris så stort!
Ingen än till fullo kan
fatta vad du gjort.
Måtte nu min längtan stå
att alltmer uppfyllas få
av din kärleks fullhet så
jag dig älskar mer.

===== No. 211 =====
Title: Du tänker, Gud, på mig
Words: Edward Mund
Music: Edmund S. Lorenz

Chorus:
Du tänker, Gud, på mig,
du tänker, Gud, på mig.
Ej rädd jag är, ty du är när
och tänker ömt på mig.

När prövningar jag möter här
och törnen djupt i foten skär,
den tanken är mitt hjärta kär:
Du tänker, Gud, på mig.

Om livets omsorg än blir svår,
uppå min själ dess skugga når,
mitt hjärta då erinring får:
Du tänker, Gud, på mig.

Må sorger komma, sorger gå,
blir dagen solig eller grå,
jag är dock nöjd att veta få:
Du tänker, Gud, på mig.

===== No. 212 =====
Title: Giv mig ett hjärta
Words: Ira Stanphill
Music: Ira Stanphill
Copyright: Text och Musik: Copyright 1953. Renewal 1981 by Singspiration (ASCAP).
Copyright 2: Division of the Zondervan Corporation. Alla rättigheter förbehållna.

Giv mig ett hjärta, barmhärtigt, rent,
ett hjärta nytt, åt dig blott men't.
O låt det vara som ditt, Gud, är
i varje ord och gärning här.
Tag hjärtats hårdhet bort och all dess bitterhet.
Giv mig ett hjärta ömt, fyll det med tacksamhet,
ett hjärta som förstår, från oro helt gjort fritt.
Giv mig ett hjärta ömt, ett mer likt ditt.

Giv mig ett hjärta från synd gjort fritt,
ovärdigt dock ett liv som mitt.
O må din Ande i mig få bo
och lär mig lyda dig i tro.
Hjälp mig förlåta allt som man har gjort mot mig
och visa ömhet här likt Jesus på din stig.
Låt sorgens tårar bli rening i livet mitt.
Giv mig ett hjärta ömt, ett mer likt ditt.

Giv mig ett hjärta från svek helt rent,
förlåtande nu och framgent,
ett hjärta redo att hjälpa en
som i sin nöd står helt allen'.
Att känna tyngden av min nästas lidande
och sända hjälp som når till vän och fiende,
att dela smärtan djup i varje kamp så svår,
giv mig ett hjärta ömt varhelst jag går.

===== No. 213 =====
Title: O Gud, förlåt
Words: C. M. Battersby
Music: Charles H. Gabriel

Om jag har sårat någon själ i dag,
har vållat lidande och nederlag,
om jag har handlat efter självbehag,
o Gud, förlåt.

Om jag med tomma ord har gjort mig stor
och vänt mig bort ifrån min arme bror
men själv försummat vad på mig beror,
o Gud, förlåt.

Om jag har varit vrång och hård och kall
och sökt mig dölja inom fållans vall,
fast världen lider under ondskan all,
o Gud, förlåt.

Om jag har burit orätt i min själ
och hindrat någon göra glad sin del,
då ödmjukt jag bekänner mina fel;
o Gud, förlåt.

Förlåt den synd jag nu bekänt för dig,
förlåt den synd jag själv ej märkt hos mig,
giv mig din kärlek, led mig på din stig,
o Gud, jag ber.

===== No. 214 =====
Title: Du min arvedel
Words: Fanny J. Crosby
Music: S. J. Vail

Du min arvedel för evigt,
mer än vän och liv för mig,
här uppå min pilgrimsvandring,
Jesus, låt mig gå med dig.
Nära dig, nära dig,
nära dig, nära dig,
här uppå min pilgrimsvandring,
Jesus, låt mig gå med dig.

Världens nöjen ej mig tjusar,
ej beröm jag önskar mig;
gladligt vill jag verka, lida,
om jag blott får gå med dig.
Nära dig, nära dig,
nära dig, nära dig,
gladligt vill jag verka, lida,
om jag blott får gå med dig.

Led mig genom livets skuggor,
hjälp mig över ojämn stig,
sedan genom himlaporten
får jag träda in med dig.
Nära dig, nära dig,
nära dig, nära dig,
sedan genom himlaporten
får jag träda in med dig.

===== No. 215 =====
Title: Jesus, min Jesus
Words: Henry Hanson
Music: C. H. Morris
Copyright; Text: (c)*

Jesus, min Jesus, drag mig till dig,
du som så älskar, förstår allt i mig.
Drag mig nu nära intill ditt bröst,
/: där låt mig höra din ljuvliga röst. :/

Ofta mitt hjärta oroligt är;
då all min möda mig nedtrycker här,
längtar jag till dig, drag mig, min Gud,
/: att jag kan urskilja din stämmas ljud. :/

Trösten och vilan, Herre, mig giv
för att nu styrka mitt hungrande liv.
All min förhoppning till dig nu står.
/: Hjälp mig bli trofast tills målet jag når. :/

Jesus, min Jesus, dig har jag kär,
du uppå jorden den skönaste är.
Må jag bli trogen helt intill slut
/: och efter kampen hos dig vila ut. :/

===== No. 216 =====
Title: O, må jag vandra
Words: Sam Jones
Music: Cuthbert Howard
Name: Lloyd
Copyright: Text: (c)*

O, må jag vandra närm're Gud,
hans röst städs' lyssna till
och lyda dagligen hans ord
och göra vad han vill.

Guds vilja är oss alltid bäst,
vi frihet därvid få.
Den som sig själv försakar här
får i hans frid ingå.

Om nu vi älska våra liv
vi då förlora allt,
men för vad vi förneka oss
vi skörda hundrafalt.

Vi över synden välde få
om han får lydnad se,
och vi i sanning kunna då
gå framåt segrande.

===== No. 217 =====
Title: O Jesus, led
Words: John Sullivan
Music: C. H. Purday
Copyright: Text: (c)*

O Jesus, led, att jag ej irra må,
håll du min hand.
Jag räds för snaran, gropen likaså,
håll du min hand.
Jag är så svag, att fela är jag snar.
Styr du min fot, att jag ej vilse far.

Du som mig älskat, älska mig ännu,
två du min själ.
Bryt ned min stolthet, böj min vilja, du,
då blir allt väl.
Om blott mitt liv förhärligar ditt namn,
till nytta blir det, skänker glädje sann.

Om blott mitt ringa liv dig gagna kan,
jag ger det allt
åt dig som dog och återlösning vann,
drack vredens kalk.
Om törnen stinger, jag dock följer dig;
fast de dig sargat, led mig på din stig.

===== No. 218 =====
Title: Bland frestelserna svåra
Words: Mrs. John Graham
Music: H. R. Bishop

Bland frestelserna svåra
och prövningarna här
led oss, o Herre Jesus,
din fruktan mer oss lär.
Du känner all vår svaghet
och vill vårt sanna väl.
Styrk oss uti vår strävan
att vinna här vår själ.

Vi tackar dig, o Herre,
att du utgav ditt liv.
För kampen gör oss redo
och seger åt oss giv.
Att uppenbara vägen
du lidanden utstod;
att oss från döden frälsa
du utgöt här ditt blod.

Om blott vi nu är trogna
vi lönen sen ska få,
mer dyrbar än vad världen
åt någon kan bestå.
Därovan hos vår Fader
du beder nu i hopp
att vi må här fullborda
med ära livets lopp.

===== No. 219 =====
Title: Frälsare, led mig!
Words: Sandy Scott
Music: C. Austin Miles
Copyright: Text: (c)*
Copyright 2: Musik: (c) Copyright 1903, 1931. The Rodeheaver Co. USA, Word Music (UK), (a division of Word (UK) Ltd),
Copyright 3: Northbridge Road, Berkhamsted, Herts. HP4 1EH, England.

Chorus:
Frälsare, håll mig på din stig
ty jag vill vandra nära intill dig.
Din närhet dyrbar är,
den giver glädje här.
Jag känner trygghet när
din hand leder mig.

Frälsare, led och håll du handen min,
till livets slut bevara mig som din.
Jag är en främling i ett farligt land,
behöver hjälpen av din starka hand.

När lidanden och mörker kommer på
vill du i kärlek låta mig förstå,
om ock min stig går över ökensand,
att jag får känna ledning av din hand.

Mot ondskans makt och uti prövning svår,
utan din hjälp jag ingenting förmår.
I varje storm på väg mot himlens strand
må jag få, Herre, ledning av din hand.

===== No. 220 =====
Title: Klaraste stjärna
Music: C. H. Purday

Klaraste stjärna, Morgonstjärna sann,
o led du mig!
Okänd min stig, så lätt jag irra kan,
o led du mig!
Förgäves vill man spana fjärran stråt;
det räcker att se nästa steget blott.

Det var ej förr min längtan, mitt begär:
o led du mig!
Jag röjde hellre egen bana här;
nu, led du mig!
Allt du planerar vill jag ta emot;
det räcker att se nästa steget blott.

När sorg och möda tynger på mitt bröst,
o led du mig!
Svåraste smärta lindras av din tröst,
o led du mig!
Från ovan ser du mig vad än min lott;
det räcker att se nästa steget blott.

Förtröstansfull, trygg i din kärleks famn,
o led du mig!
Tills jag är framme i den säkra hamn,
o led du mig!
Du änden ser från början, medan jag
blott steg för steg nu följer dig var dag.

===== No. 221 =====
Title: Vi önskar se dig klarare

Chorus:
Vi önskar se dig klarare, o Gud,
och vandra mer i din rättfärdighet.
För dig, varandra, och för världens nöd,
fyll oss med kärlek och barmhärtighet.

Må vi få se dig klarare, o Gud,
och mera helt din viljas väg förstå.
Utför din avsikt med envar av oss,
att vi din Son alltmera likna må.

Fast världens ondska växer mer och mer,
och intet gott uti vårt kött det bor,
vi hungrar efter din rättfärdighet,
så du kan glädjas åt vårt liv på jord.

Fyll oss, ditt folk, med kärlek mer och mer,
att vi kan verka med en villig hand,
så alla ser att dig vi tjäna vill
och leva för ett himmelskt fosterland.

===== No. 222 =====
Title: Jag längtar
Words: Ada R. Habershon
Music: Mrs. May Schultz
Copyright: Musik: (c)*

Jag längtar, Gud, att bättre känna dig,
i bön få din gemenskap, innerlig,
att lyssna mer uppmärksamt till ditt tal
och inför dig bestämma mina val.

Jag längtar på min tjänst ge mera akt
och lita mer fullkomligt på din makt,
att vad din vilja är för mig förstå,
i tron på dina löften vila få.

Jag längtar i din närhet hålla mig,
tillbedja och förbliva städs' i dig,
att känna vila i din omsorg där,
förnimma jag hos dig bevarad är.

Jag längtar skåda undren i din lag
och följa dina fotspår varje dag.
Min största åtrå är dock, Frälsare,
att uti härlighet jag dig får se.

===== No. 223 =====
Title: Mitt hjärta är fullt
Words: Agda Bergquist
Music: A. Lawrence
Copyright: Text: (c)*
Copyright 2: Musik: (c)*

Chorus:
Hjälp mig, Herre,
hjälp mig att bliva en boning, ren!
Lär mig offra
allt för dig, Herre, allen'!

Mitt hjärta är fullt utav längtan
att bliva en boning för dig.
O Gud, må du se till min trängtan
och verka ditt verk uti mig.

Med kärlek till dig vill jag vandra
den väg som till himmelen bär.
Mitt liv vill jag giva för andra,
en främling förbliver jag här.

Må endast din kärlek mig driva
och denna förökas alltmer.
Begär till det goda uppliva,
att trohet och kärlek du ser.

===== No. 224 =====
Title: Herre, mig dana
Words: Gunda Åstrand

Chorus:
Herre, mig dana så
att jag i sanning må
fylla en plats också
uti ditt hus.

Gud, när ditt tempel du bygger på jorden,
där du dig själv uti härlighet ter,
giv att en passande sten jag är vorden
som fyller platsen, den du åt mig ger.

Levande stenar dig, Herre, behagar,
som är uppbyggda på sanningens grund,
bärande vittne om kärlekens lagar,
stadiga, trofasta i ditt förbund.

Gud, gör mig ödmjuk när du mig må tukta,
när du skall borttaga slagget från mig!
Heligt är templet, ja, dig må man frukta,
dyrbar är hörnstenen, utvald av dig.

===== No. 225 =====
Title: O Jesus, du min Konung
Music: Lowell Mason
Name: Heber

O Jesus, du min Konung, lev uti mig ditt liv.
På alla mina frågor du själv mig svaret giv!
Uppfyll mitt hjärta, Herre, och hav din väg i allt,
att jag må återspegla din härlighets gestalt.

Din boning är nu helgad och ifrån synd gjord fri.
Låt ljuset av din närhet framstråla däruti!
Min kropp ditt redskap bliver som tyst inför dig är,
blott lyder din befallning och endast av dig lär.

Må, lugn och undergiven och fri från fördomstvång,
jag låta dig bestämma min tjänst för dig var gång.
O Jesus, du min Konung, lev uti mig ditt liv,
på alla mina frågor du själv mig svaret giv!

===== No. 226 =====
Title: Min Konung, må du boning få
Music: J. B. Dykes

Min Konung, må du boning få
nu och evinnerlig'
i mig, ty det bör vara så;
all ära tillhör dig.

Men själviskhet får icke mer
uti mitt inre bo,
ditt verk det motstår och jag ser
det hindrar själens ro.

Jag vill få del i Kristi död
och räkna det för nåd,
om än i armod, sorg och nöd
jag ledes av ditt råd.

Må jag avtaga så att jag
i köttet intet har.
Jag längtar blott att du var dag
i mig blir uppenbar.

Som leret helt i Mästar'ns makt
åt dig jag vill mig ge,
att bli ett kärl där man din prakt
och härlighet kan se.

===== No. 227 =====
Title: O, ägde jag ett hjärta rent
Music: James Walch

O, ägde jag ett hjärta rent
och fyllt, min Gud, av dig,
ett hjärta tvaget i det blod
som runnit ock för mig.

Ett hjärta underdånigt dig
och fritt från ont begär,
där endast Jesu röst är hörd
och han blott spiran bär.

Ett hjärta ödmjukt, ärligt, sant
och fullt av barnslig tro,
som håller till i liv och död
hos dig som är min ro.

Ett hjärtelag där allt är nytt,
din kärleks återsken,
där allt fullkomligt återger
din bild, så hög och ren.

Ditt sinne verka, Gud, i mig,
giv liv utav ditt liv,
ditt nya bud, din kärlekslag,
uti mitt hjärta skriv.

===== No. 228 =====
Title: Varför är icke hjärtat
Words: Gunnar Hemdal
Music: Gunnar Hemdal
Copyright: Text och Musik: (c)*

Varför är icke hjärtat en boning,
uppfylld helt utav Herren, min Gud?
Varför är icke han där beständigt
i sitt tempel och kungör sitt bud?
Månne templet, mitt hjärta, är rent?

Kanske hjärtat är fullt av allt annat,
så att Herren där icke får rum.
Kanske sanning och lögn blivit blandat,
då är tid att just nu vända om.
Skall mitt hjärta, hans tempel, bli rent?

O, må Herren mitt hjärta nu rena
och sin sanning där djupt lägga ned.
Må jag troget förbli vid det ena
och ej vandra den väg som är bred,
att hans tempel, mitt hjärta, blir rent.

Glömma bort det som var mig till hinder,
söka leva till Herrens behag,
så att dagligen seger jag vinner
och kan vandra med Gud varje dag,
och hans tempel, mitt hjärta, är rent.

===== No. 229 =====
Title: Gud älskar mig
Words: Hugo Johnson
Music: Rysk melodi
Copyright: Text: (c)*

Gud så kärleksfullt talade till mig
om mitt sanna och eviga bästa,
att ur livet få vinna det mesta
som är frid och ett levande hopp.
När jag gav honom rum i mitt hjärta
blev det glädje och mening med livet.
Om än fostran nu blandas med smärta
är jag trygg i att Gud älskar mig.

Det ger hugnad i prövning att veta,
Herren lovat att ej övergiva
dem som vill uti honom förbliva
om än tårskymd min vandring ibland.
Gud beredde en frälsning i nöden
när han skonade icke sin egen
käre Son, som sig utgav i döden:
ett bevis på att Gud älskar mig.

Hela skapelsen våndas och suckar
i sin träldom där allt är fåfängligt,
utan hopp om ett liv oförgängligt,
men det hoppet har blivit min del.
Om jag än i min trängtan får lida
skall förlossning och härlighet komma;
därför vill jag nu tåligt förbida
i den visshet att Gud älskar mig.

===== No. 230 =====
Title: Vid tanken uppå Jesus
Words: Mary McGregor
Music: E. E. Satterlee
Copyright: Text: (c)*

Chorus:
Jag vill leva blott för dig, o Jesus,
och ett troget vittne bli för dig.
Hjälp mig dagligt uti ord och gärning
visa andra att du bor i mig.

Vid tanken uppå Jesus,
som kom från himlen ned,
hans mildhet och hans kärlek
och vad han för oss led,
mitt hjärta fylls av längtan,
jag kan ej emotstå.
Jag giver honom livet
i kärlek likaså.

Jag vet den väg är törnig
som han härnere gick.
En sorgens man, föraktad,
han hån och smälek fick.
Jag måste mig förneka,
var dag ta korset på,
att honom efterfölja
och jordisk vinst försmå.

Mitt hjärta blir Guds tempel
när han får bo däri.
Fast synden råder kring mig
han gör mig ren och fri.
Jag lämnar liv och lemmar
till hans förfogande.
Han ger mig fröjd i hjärtat
som är bestående.

===== No. 231 =====
Title: Godkänd av Gud
Words: James Jardine
Music: Claude Gaudimel
Copyright: Text: (c)*

Godkänd av Gud var Jesus uti allt.
Han var Guds ord i människogestalt.
I liv och död och i uppståndelsen
är han Guds budskap ifrån himmelen.

Godkänd av Gud, ett vittnesbörd att få,
igenom trohet önskar vi det nå.
Genom att följa honom än idag
kan också vi nu vinna Guds behag.

Godkänd av Gud, jag honom likna vill,
fast lidande och smälek hör därtill.
Likt de som fordom gav sitt allt till Gud
vill jag ock lyda nu hans kärleksbud.

»Godkänd av Gud» är oss en säker borg.
All världens ära slutar blott i sorg.
Hans trygghet, frid för evigt skall bestå.
Godkänd av Gud, vad högre finns att nå?

===== No. 232 =====
Title: Min trängtan
Words: Sam Jones
Music: Wm. J. Kirkpatrick
Copyright: Text: (c)*

Efter dig min själ har trängtat
när sig skuggor kring mig lagt.
Endast dig min ande söker,
Fader, på min bön giv akt.
Utan dig är allting ödsligt,
allt är ofruktbart och kalt.
Gå mig nu tillmötes, Herre,
din gemenskap har jag valt.

Efter dig min själ har trängtat,
o min Frälsare, så skön.
Låt mig skåda dig så härlig,
giv din vila, hör min bön.
Rena mig i liv och hjärta
och från fläckar håll mig fri.
Ren och skär kan du mig göra,
du mitt allt i allt skall bli.

Efter dig min själ har trängtat,
ljuvligt är ditt väsende.
Du ett verk i mig har börjat,
du har gjort mig levande.
Hjälp mig välja goda delen,
bära korset varje dag.
Teckna mig som din för evigt,
i mitt hjärta skriv din lag.

===== No. 233 =====
Title: O, att äga tro
Words: Clarence Carlson
Music: Rysk melodi
Copyright: Text: (c)*

O, att äga tro likt Jesus
när han gick på stormigt hav
utan fruktan, fylld med tillit
som hans Faders makt ingav,
barnslig tro, så ren, orubblig,
tro som allt beställer väl
och är ankargrund i stormen,
säkert fäste för min själ.

O, att äga hopp likt Jesus,
att i fjärran kunna se
härlighet, och därmed känna
frid och tillfredsställelse.
Saligt hopp som giver frälsning,
giver kraft uppå min stig,
härlighetens hopp är Kristus
när han nu får bo i mig.

O, att älska såsom Jesus
under hela vandringen,
älska med gudomlig kärlek
både fiende och vän.
Kärlek tvingade till offer
när han led för syndare.
Han i döden bad för alla
arma överträdare.

===== No. 234 =====
Title: Förvandlad
Words: Georg Hemdal
Music: Daniel B. Towner
Copyright: Text: (c)*

Chorus:
Han mig förvandlar till sin avbild
när jag gör som han befallt,
gör mig till själ och kropp och ande
mer lik sig, mitt allt i allt.

Förvandlad till likhet med Frälsaren Jesus,
att hans sköna avbild blir synlig i mig,
det är Herrens avsikt, min innersta längtan,
när helt jag mig giver han gör mig lik sig.

Förvandlad till likhet med Frälsaren Jesus,
hans saktmod och lydnad som mönster jag har.
Hans dygder i mig skall förhärliga honom
och han blir för andra i mig uppenbar.

Förvandlad till likhet med Frälsaren Jesus,
jag sinnets förnyelse dagligt skall få.
Mitt hjärta skall mättas för evigt hos honom
när jag till hans likhet till sist skall uppstå.

===== No. 235 =====
Title: Vi vill se Jesus
Words: Anna B. Warner
Music: Felix Mendelssohn

Vi vill se Jesus, aftonen är nära,
skuggan förlänges, mattad blir vår gång.
Vi vill se Jesus och av honom lära
att hålla ut när vägen synes lång.

Vi vill se Jesus, enda klippogrunden,
som skall förbliva uti väl och ve.
Ej liv, ej död, med all dess makt förbunden,
kan rubba oss när vi på Jesus se.

Vi vill se Jesus, andra ljus förblekna,
som vi med glädje länge skådat på.
Allt här på jorden vi för intet räkna,
vi det ej sakna, vi till honom gå.

Vi uti Jesus allting hava funnit:
villighet, glädje, styrka, hopp och mod.
Han för oss beder, seger har han vunnit;
mörkret försvinner, han för oss uppstod.

===== No. 236 =====
Title: Ett offer
Words: Mary McGregor
Music: Edwin O. Excell
Copyright: Text: (c)*

Chorus:
O Gud, mottag
det liv jag giver dig i dag;
ty det är ditt,
det aldrig mer skall vara mitt.

Chorus 2:
O Gud, mottag,
o Gud, mottag
ty det är ditt,
ja, det är ditt,

Ett offer, Herre, jag frambär,
ty du min Präst och Konung är.
Fast ringa tycks min gåva mig,
/: det är mitt allt jag giver dig. :/

Ditt bästa du, o Jesus, gav,
från Golgata du vek ej av
men drack den bittra kalken då,
/: att jag din Fader känna må. :/

Mitt allt för dig jag bruka vill;
du har mig köpt, jag hör dig till.
Må jag, som offer varje dag,
/: en vällukt bli till ditt behag. :/

Så använd du mitt liv så kort
att söka dem som irra bort,
att fröjd i himlen råda må
/: när vilsna får din frälsning få. :/

===== No. 237 =====
Title: Giv med glädje allt
Words: Adam Hutchison
Music: Ira D. Sankey

Chorus:
Giv med glädje allt,
rörd av kärlek ren.
Gud oss äger, må han få
ett offer utan men.

Uppå ett ensligt berg,
i lydnad för Guds bud,
en fader offrade sin son,
sitt bästa gav han Gud.

En gång i Simons hem
en själ sin skatt frambar.
Hon alabasterflaskan bröt;
det sann tillbedjan var.

I ande, sanning, tro
tillbedja måste vi
och hylla Sonen som sig gav,
att vi må sättas fri.

I kärlek låt oss nu
vårt offer bära fram,
att våra liv må bringa fröjd
och ära till Guds Lamm.

===== No. 238 =====
Title: Gud begär ett offer
Words: Wm. Weir
Music: P. P. Bliss
Copyright: Text: (c)*

Chorus:
Gud, åt dig vi oss hängiva;
dana oss till Jesu bild.
Oss förvandla till hans likhet;
han är ödmjuk, ren och mild.

Gud begär av oss ett offer,
heligt, rent och levande.
Om vi födda är av Anden,
att hans krav är rätt vi se.

Varje offer måste hava
del utav förbundets salt.
Om det fattas i vårt offer
blir det blott förgäves allt.

Herren ofta är bedrövad,
i vår gudstjänst ser han brist,
ty med surdeg mer än saltet
är vårt offer blandat mest.

Om nu saltet mist sin sälta
kan det inte duga mer,
utan att på vägen kastas
och av världen trampas ner.

Må vi sprida Kristi vällukt,
ty hans namn bekänna vi,
att vår tjänst och vår uppoffring
icke fåfäng måtte bli.

===== No. 239 =====
Title: Det finns ej liv
Words: Catherine Booth-Clibborn
Music: Henri F. Hemy
Name: Stella

»Det finns ej liv förutan död,»
så en gång Jesu stämma ljöd.
Skall av ett vetekorn bli fler
må det i jorden myllas ner.
Skall då en själ allena stå
som hundrafaldig frukt kan få?

Den som sitt liv behålla vill
och skyr sitt kors, han sätter till
ej blott sitt liv men andras väl
och sist förlorar han sin själ.
O, vem kan märka andras nöd
och spara sig från jagets död?

Varhelst du gula fält nu ser
som mogna kärvar företer,
var viss ett korn där blivit sått,
ett troget liv i döden gått,
en själ har bett och kämpat där
mot mörkrets makt och Satans här.

===== No. 240 =====
Title: Giv att mitt liv
Words: Mrs. May Schulz
Music: Powell G. Fithian
Copyright: Text: (c)*

Giv att mitt liv du får, o Gud, utså
såsom ett vetekorn på jord att få
falla i jordens famn,
att ära här ditt namn
och bringa sist i hamn
skörd hundrafalt.

Din kärlek, Herre, jag gengälda vill,
söka var dag de ting där ovantill.
Mitt hjärta dömer mig
om jag ej lyder dig
men vandrar ovärdig
i själviskhet.

Timliga ting må ej bli tjusande.
Det stora pris du gav, ditt lidande,
ditt offer, utan men,
ger mig en längtan ren
att bättre dagligen
ge dig min tjänst.

Jag vill försaka allt för dig och gå,
att, som du vill, du mig använda må.
Mitt hjärta drages till
de ting där ovantill,
därför jag söka vill
ditt rike först.

===== No. 241 =====
Title: Helhjärtad
Words: Robert Blair
Music: Grant Colfax Tuller
Copyright: Text: (c)*
Copyright 2: Musik: Tryckt med tillstånd av Lorenz Corporation.
Name: Vision

Chorus:
Hjälp mig, Gud, helhjärtad bliva,
tjäna dig i lust och nöd,
giva ut mitt liv likt Jesus,
bliva trofast tills min död.

Hjälp mig, Gud, helhjärtad bliva
uppå livets korta stig.
Må jag troget kunna tjäna
dig med allt du givit mig.

Hjälp mig, Gud, helhjärtad bliva.
Allt åt dig var dag jag ger
som ett välbehagligt offer
tills jag lyckligt målet ser.

Hjälp mig, Gud, helhjärtad bliva,
alltid hörsam mot din röst,
att jag må till vilsna själar
bringa livets ord till tröst.

Allt i världen må försvinna,
det ger blott besvikelse,
men en trogen tjänst i kärlek
kan ge tillfredsställelse.

===== No. 242 =====
Title: Offra ditt bästa åt Herren
Words: Mrs. Howard B. Grose
Music: Wm. J. Kirkpatrik

Chorus:
Offra ditt bästa åt Herren,
ungdomens krafter utgiv,
kläd dig i frälsningens rustning,
insätt i striden ditt liv!

Offra ditt bästa åt Herren,
ungdomens krafter giv ut,
använd din iver i striden,
kämpa för sanning till slut!
Jesus blev här vårt exempel,
sanningsfull, modig han var.
Giv honom lydnad i kärlek,
offra det bästa du har!

Offra ditt bästa åt Herren,
honom i hjärtat hav främst,
helga det liv han dig givit,
bruka det helt i hans tjänst!
Giv och åt dig skall bli givet,
Fadern sin Son icke spar't.
Full utav tacksamhet tjäna,
offra det bästa du har!

Offra ditt bästa åt Herren,
han som från himlen kom ned.
Han gav sitt liv som din lösen,
för dig i kärlek han led,
utgav sig själv utan klagan,
synderna dina han bar.
Giv honom hela ditt hjärta,
offra det bästa du har!

===== No. 243 =====
Title: Jag kan ej vända bort
Words: Sam Jones
Music: Catherine Booth-Clibborn
Copyright: Text: (c)*

Chorus:
Jag kan ej vända bort;
jag kan ej vända bort;
ty du har hört mitt löfte, Gud,
jag kan ej vända bort.

Mitt löfte, Herre, binder mig,
mitt uppsåt är att dagelig'
uppoffra livet helt för dig;
jag kan ej vända bort.

Min Herre kallar, jag vill gå,
mitt allra bästa ger jag då,
ja, punden flera eller få;
jag kan ej vända bort.

Jag leva vill för Herren här,
mitt hjärta nu hans boning är.
Hur kan jag svika Herren kär?
Jag kan ej vända bort.

Jag ilar fram att nå min lön,
hans nåd mig styrker genom bön;
fast dagligt offer blir mitt rön,
jag kan ej vända bort.

===== No. 244 =====
Title: Av pris till Gud
Words: James Fawcett
Copyright: Text: (c)*

Chorus:
Han som i allt var frestad liksom vi,
känner vår svaghet och vill stå oss bi.
Vårt hjärta styrkes när hans röst oss når:
»Min nåd är nog, min hjälp du alltid får.»

Av pris till Gud min själ är överfull
för all hans nåd och för hans kärleks skull,
som iståndsätter mig, att även jag
kan segra över synd från dag till dag.
Mitt hjärta styrkes åter när jag ser
att efter mitt behov sin nåd han ger.

Bland frestelser och uti prövning svår
han för mig till en dörr som öppen står.
Den leder till den stilla bönevrå
där jag vid nådens tron förbida må,
från synd bli renad, stå frimodigt fram
och undfå kraft att följa här Guds Lamm.

När världens lockelser bedåra vill,
och syndens makt vill draga mig därtill,
jag manas att med iver söka mer
den Gud som har förråd för den som ber,
att jag i allt kan ren och sann bestå
och leva för vad andra ej förstå.

Jag längtar att i livet vittna om
att jag av Gud oändlig nåd bekom,
att varje nedtyngd själ må kunna se,
trots sorg och tårar, trösten Gud kan ge,
och lära känna vad de kunna bli
igenom denna nåd så rik och fri.

===== No. 245 =====
Title: Min plats
Words: Rasmus B. Prip
Music: Rasmus B. Prip
Copyright: Text och Musik: (c)*

Hjälp mig, o Gud, att se min plats
och vid din sida gå,
att ödmjukt jag må söka dig,
din vilja rätt förstå.

Hjälp mig att taga då min plats
i kärlek öm och ren,
att Kristi dygder i mitt liv
må giva återsken.

Hjälp mig att bliva vid min plats,
en stridsman trogen, sann,
att bära Kristi lidande
och segra såsom han.

Hjälp mig att fylla väl min plats,
det är min själs åtrå,
att jag må höra ditt »Väl gjort!»
när jag för dig skall stå.

===== No. 246 =====
Title: När i stillhet och bön
Words: Vera Pettersson
Music: George Bennard
Copyright: Text: (c)*
Copyright 2: Musik: Copyright 1913 by George Bennard. (c) Renewed 1941 by The Rodeheaver Co.
Copyright 3: (a division of WORD, INC). All rights Reserved. International Copyright Secured.

Chorus:
Jag vill vandra den väg du befallt,
ty du, Herre, har vunnit min själ.
Giv mig visdom och ledning i allt,
du som tänkt på mitt eviga väl!

När i stillhet och bön jag begrundar för mig
vad du, Herre, i kärlek har gjort
att försona vår skuld och att friköpa oss,
o, det synes mig underbart stort!

Del i smälek och kamp, som ditt folk fordom haft,
är min lott på din väg än i dag,
men i tron kan jag se vilken lön du skall ge
åt envar som är dig till behag.

Må jag följa det ljus som jag ser i ditt ord,
att din rening kan givas åt mig.
Jag gemenskap då har med dig själv och ditt folk,
och till sist får jag boning hos dig.

O, vad glädje jag har att ha mål för mitt liv,
att få äga ett levande hopp!
När mitt tälthus bryts ned får jag komma till dig,
då jag troget fullbordat mitt lopp.

===== No. 247 =====
Title: Tack, o Gud, för livet
Music: S. Sorenson
Copyright: Musik: (c)*

Tack, o Gud, för livet som vi fått,
för din ledning genom ont och gott,
och förlåtelse för synd och brist,
samt för livet, evigt liv till sist.

Tack, o Gud, för din barmhärtighet,
för din kärlek, nåd och trofasthet,
för allt Jesus uppenbarade
när för oss han sig uppoffrade.

Tack, o Gud, för Andens underpant
på att Jesu liv och ord är sant,
som du ger envar som tror och gör
vad han visat oss till frälsning för.

Tack, o Gud, för barnaskap hos dig,
med gemenskap, andlig, innerlig.
Tack för seger över ont begär,
som din Andes kraft oss skänker här.

Tack, o Gud, för trygghet, frid och fröjd,
och att du vart barn gör glad och nöjd.
Tack för frälsning ifrån död och grav,
för det hopp du oss i Kristus gav.

===== No. 248 =====
Title: Tack, o Gud
Words: August Storm
Music: J. A. Hultman
Copyright: Musik: (c)  Verbum. Tryckt med tillstånd.

Tack, o Gud, för vad som varit,
Tack för allt vad du beskär!
Tack för tiderna som farit,
Tack för stunden som nu är.
Tack för ljusa, varma vårar,
Tack för mörk och kulen höst.
Tack för redan glömda tårar,
Tack för friden i mitt bröst!

Tack för vad du uppenbarat,
Tack för vad jag ej förstår.
Tack för bön som du besvarat,
Tack för vad jag icke får.
Tack för livets hemligheter,
Tack för hjälp i nödens stund.
Tack för nåd som ingen mäter,
Tack för evigt fridsförbund!

Tack för himmel klar i livet,
Tack för moln du strött därpå.
Tack för solljus av dig givet,
Tack för mörkret likaså.
Tack för prövningen och striden,
Tack för hopp som uppfyllts väl.
Tack för nåden, tack för friden,
Tack för hopp som slagit fel!

Tack för rosorna vid vägen,
Tack för törnen ibland dem!
Tack för resta himlastegen,
Tack för evigt tryggat hem!
Tack för kors och tack för plåga,
Tack för himmelsk salighet!
Tack för var besvarad fråga,
Tack för allt i evighet!

===== No. 249 =====
Title: O prisa Gud, min själ
Words: Isaac Watts
Music: Andrew Robb
Copyright: Musik: (c)*

O prisa Gud, min själ,
må allt vad i mig är
hans lov förkunna för all nåd
och ynnest mot dig här.
O prisa Gud, min själ,
låt ej otacksamhet
behärska dig och röva bort
din fröjd och salighet.

Din synd förlåter han
och helar all din brist.
Han kröner dig med nåd på nytt
och gör dig ung, förvisst.
Han lindrar sjukdoms nöd
och gör dig nöjd och mätt.
En högmodsande dömer han
men ger förtryckta rätt.

Om du mot Gud gör synd
och han dig tukta må,
långt färre än du har förtjänt
blir slagen du skall få.
Så hög som himlen är,
så vid som jordens famn,
så väldig är hans nåd mot dem
som frukta Herrens namn.

Som fadern mot sitt barn
vår Gud förbarmar sig.
Han tänker på att du är stoft,
har omsorg, innerlig.
Ty människan är gräs
vars fägring snart upphör;
om blott en torkans vind går fram
det vissnar bort och dör.

===== No. 250 =====
Title: Sjung Sions sånger
Words: Jack Annand
Music: J. E. Hawes
Copyright: Text: (c)*

Sjung för mig av Sions sånger,
skönaste på denna jord.
Sjung om allt vad gott de säga,
läggen fröjd i varje ord!
Det som Guds utvalda sjunga,
hjärtligt och på barnavis,
är ett lov från mångas hjärtan,
fyllt av glädje, tack och pris.

Sjung för mig när dagen bådas,
blomstren pryds med dagg på nytt.
Tala om att jag benådats
utav Gud till vem jag flytt.
Om, vid livets middagstimme,
jag av sorger pressas ner,
låt för mig den sången klinga
till Guds ära när jag ber.

Sjung de ljuva Sions sånger
när vid livets kväll jag ser
hur min lilla farkost färdas
över livets hav allt mer;
och när faror inger fruktan
må jag höra dess refräng,
ty att höra Sions sånger
giver kraft och hopp igen.

Sjung om hur vi skola uppstå
när Guds Son skall hämta hem
sina trogna ifrån jorden
till sig själv i himmelen.
Där, fast tiotusen röster,
alla sjunga såsom en
denna nya Sions lovsång:
Pris ske Gud och Frälsaren!

===== No. 251 =====
Title: För mödans dagar tackar vi
Words: P.B.
Music: arr. Wm. A. Huntley

För mödans dagar tackar vi,
när öknens bäck var torr,
då först vi insåg vilka djup
av nöd din kärlek når,
för dagar under ökensol,
på ojämn, brydsam stig,
när, hand i hand som vän med vän,
vi vandrade med dig.

Vi tackar för den vila skön
de trötta blott förstår,
för öm och trofast sympati
som lärs i nöden svår,
för ljuv gemenskap med den vän
som öknen prövat här
tills himlens hem han nått igen,
och nu på tronen är.

Vår glädje ej fördunklas kan
av ökenvägen lång.
Du är oss när med hjälp och tröst,
du är vårt hjärtas sång.
Och när i himlens härlighet
vi dig med jubel ser,
erinras vi vår ökenväg
och prisar dig än mer.

När vi av bördor tyngda var,
av kamp, av synd och ve,
han bragte vattnet för vår törst,
hans blod det kostade.
Nu i fullkomlig frid vi går
och lär för varje dag,
igenom nöd och möda här,
Guds stora hjärtelag.

===== No. 252 =====
Title: Mitt hjärta fröjdar sig
Words: Erik Andersson
Music: J. M. Whyte
Copyright: Text: (c)*

Chorus:
O Gud, mitt hjärta fröjdar sig
för frälsningen du skänkte mig,
att Jesus genom korsets död
mig löste från min själanöd.

En gång jag stod vid dödens brant
och kände ångerns hemska kamp.
Uti mitt kval jag bad till Gud
och han har hört mitt böneljud.

Min högsta önskan är att ge
mitt liv åt dig, min Frälsare,
och tjäna dig, min Jesus kär,
att sist få vara där du är.

Jag vet att detta sker av nåd,
men jag vill lyssna, taga råd
så att ditt ord mig leda må
och villigt jag din väg skall gå.

O tack, min Gud, att du mig hört
och ifrån dödens väg mig fört.
Nu vill jag tacksamt tjäna dig,
att glädjas få evinnerlig'.

===== No. 253 =====
Title: Gud är trofast
Words: Roy Taylor
Music: George C. Stebbins
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Herrens nåd är ny var morgon,
stor mot oss hans trofasthet.
Dem som vid hans tron förbidar,
visar han barmhärtighet.

Gud är trofast mot de sina
i sitt handlingssätt mot dem,
om han dömer eller tröstar
under pilgrimsvandringen.

Gud är trofast i att frälsa
ut ur frestelsernas garn.
Han ger kraft för varje prövning
åt envar av sina barn.

Gud är trofast i att hålla
varje löfte som han ger.
Han bevarar dem från ondo
som av hjärtat ödmjukt ber.

Gud är trofast att välkomna
själar att gemenskap få
med sin Son och sina trogna
som skall fadershemmet nå.

===== No. 254 =====
Title: O ljuvlig ro
Words: Elinor Kleeb
Music: Elinor Kleeb
Copyright: Text och Musik: (c)*

Chorus:
Giv denna ro, o Mästare, till mig,
så jag kan finna frid, ja allt, i dig.

O ljuvlig ro, när ljuset gryr igen
sen nederlagets dystra natt flytt hän.
Nytt hopp uppstår, din väg, o Gud, är klar.
Igen din vilja triumferat har.

O ljuvlig ro, när jag nu korset bär,
dör till ett liv som blott förlust beskär.
Från denna död uppstår nytt liv igen,
Kristi natur, en ande godkänd, ren.

O ljuvlig ro som följer kampen svår
när jag all ära helt till dig avstår;
ty segerns krans och byte tillhör dig
som mäktig är och segern giver mig.

O ljuvlig ro, när solen sjunkit har,
livet är slut och hän min ande far,
att evigt bli med dig, min bästa vän,
och med de dina uti himmelen.

===== No. 255 =====
Title: När allt är fridfullt
Words: Sam Jones
Music: Wm. J. Kirkpatrick
Copyright: Text: (c)*

Chorus:
O, ljuvliga ro i Gud!
Trygg i min Herdes hjord,
hans röst jag hör och näres av
hans dyrbara kärleks ord.

När allt är fridfullt, tyst och lugnt,
Guds omsorg gör mig nöjd.
Hans kärleksbud är icke tungt,
vi delar sorg och fröjd.

I livets orosfyllda tid
med honom fram jag går.
Trots larm, bedrövelse och strid,
fullkomlig frid jag får.

Jag icke mer i ängslan är;
gudomligt kärleksljus
försäkrar mig att han är när
och stillar stormens brus.

Jag vet han hålla skall min hand
och alltid leda mig
till dess jag når till livets land
att bo evinnerlig'.

===== No. 256 =====
Title: På ljusa, gröna ängar
Words: Sam Jones
Music: J. Lincoln Hall
Copyright: Text: (c)*

Chorus:
I stilla fröjd på äng så grön
där öknen blev en örtagård,
där njuter fåren vila skön
uti den gode Herdens vård.

På ljusa, gröna ängar går
den gode Herden och hans får.
Från världens kiv, oenighet,
vid middagstid i stillsamhet,
hos Herden vilar får och lamm
där ljuvlighetens flod går fram.

Hur ljuvt att liksom Jesus gå
i bön uti en stilla vrå.
Ej moln kan hindra oss gå dit
att vaka, bedja med all flit;
vår bön, vårt pris och lovsångs ljud
likt rökverk stiger upp till Gud.

Från världens alla slags bestyr
avsides vi till Herden flyr,
ty vårt behov han bäst förstår,
att fylla allt han ock förmår.
De ord han talar giver tröst,
vi tillfredsställas av hans röst.

===== No. 257 =====
Title: Min Herde i kärlek förstår
Music: C. Austin Miles
Copyright: Musik: (c) The Rodeheaver Co. USA, Word Music (UK), (a division of Word (UK) Ltd),
Copyright 3: Northbridge Road, Berkhamsted, Herts. HP4 1EH, England.

Chorus:
I det dolda kallar min vän så skön,
kallar mig från larm och allt kiv;
där hos Herden öm, inför Gud i bön,
han styrker mitt inre liv.

Min Herde i kärlek förstår
mitt behov och allt mig bereder,
och hans ömma röst ger mig fröjd och tröst.
Jag följer vart han leder.

Min själ inga brister vet av
när jag är med Jesus allena.
Uti hungersnöd får jag livets bröd
och källans vatten, rena.

I tider då jag är i nöd
och när nattens skuggor ses falla,
han då styrker mig till att följa sig
vart än han må mig kalla.

Hans misskund är mig som en flod
och hans blod är mig till försoning.
Han mig älskar så, att jag sist skall få
hos honom evig boning.

===== No. 258 =====
Title: En bland de få
Words: Hugo Johnson
Music: Elmer A. Naylor
Copyright: Text: (c)*
Copyright 2: Musik: (c) The Rodeheaver Co. USA, Word Music (UK), (a division of Word (UK) Ltd),
Copyright 3: Northbridge Road, Berkhamsted, Herts. HP4 1EH, England.

Chorus:
En bland de få, Gud tog sig an,
en av de små som Jesus fann,
är jag hos honom, Herden sann.
Trofast, nådig är han.

När jag begrundar vad Gud har gjort
synes det mig så underbart stort
att jag är en i den lilla hjord
som Jesus förvärvar på jord.

Att jag fick höra kallelsens röst
och blev den hörsam giver mig tröst.
Många blir kallad' men endast få
blir dragna och vunna ändå.

»Min del är Herren,» säger min själ.
»Han är den lott som täckes mig väl.
Frälsningens bägar' taga jag vill
med allt som i den hör därtill.»

Jesus skall leda till livets slut,
och när mitt timglas har runnit ut
får jag hos honom och Fadern bo
där de har berett evig ro.

===== No. 259 =====
Title: Gud är god
Words: Hugo Johnson
Music: Rysk melodi
Copyright: Text: (c)*

Jag har smakat det levande brödet:
glädjens budskap, det goda Guds ordet,
rika håvor från himmelska bordet
som har mättat min hungrande själ.
Allt det härliga världen nu bjuder
aldrig mer kan min själ tillfredsställa.
Ej jag lockas av röster som ljuder
sen jag smakat att vår Gud är god.

Jag i Kristus, den frälsande makten,
har fått smaka den himmelska gåvan,
den Gud sände till oss ifrån ovan
som ger kraft åt min kämpande själ.
Han har synden och död övervunnit,
och den kommande tidsålderns krafter
har min själ uti honom förnummit
sen jag smakat att vår Gud är god.

De som kommer från öster och väster
till ett bord i Guds eviga rike,
de får del utav gott utan like:
allt det goda vår Gud har berett.
De gav akt på den bjudning han sände
när de hörde det goda Guds ordet,
och de bort ifrån världen sig vände
sen de smakat att vår Gud är god.

===== No. 260 =====
Title: I Jesus är jag tillfredsställd
Words: Sam Jones
Music: Ira D. Sankey
Copyright: Text: (c)*

Chorus:
O ändlös kärlek, himmelsk, ren;
o ljuv gemenskap, underbar!
Den ringe Jesus nu är min,
en tillflykt sann jag funnit har.

I Jesus är jag tillfredsställd,
hos honom har jag funnit ro.
Hans vilja nu min glädje är,
jag alltid vill hos honom bo.
Så sjung, min själ, en ljuvlig sång!
Min fångna ande nu är fri.
Som ordet lär mig vandrar jag.
Allt framgent vill jag hans förbli.

Hans kärlek övervann min själ.
Synd har ej mera makt med mig
och Satans pil ej mer mig når.
Hur skönt hos Jesus vila sig!
Jag hör hans ord, så ömt, så gott,
hans ansikte nu strålar skönt.
Det tryck jag känner från hans hand
förvissar mig jag kärlek rönt.

Oändligt härlig är hans väg,
jag följa vill hans rena spår,
så jag en gång blir honom lik
och inför tronen lycklig står.
När livets resa över är
och jag till sist har målet nått
med glädje jag då honom ser,
för evigt skall det bli min lott.

===== No. 261 =====
Title: På Herren bida
Words: James Wright
Music: Hubert P. Main
Copyright: Text: (c)*

På Herren bida tåligt och i tillit,
i svaghetsstunder och när mörkret rår.
Han vill din kraft förnya, och du dagligt
hans makt och kärlek här uppleva får.

På Herren bida uti stridens hetta.
Mot inre fiender var städs' på vakt,
och emot det som utifrån vill locka
i mörkret ut och bort från Herrens makt.

På Herren bida när du möter framgång,
att du ej fångas må i högmods garn.
På Herren bida, han vill dig bevara
uppriktig, ödmjuk, villig som ett barn.

På Herren bida tillitsfullt och modigt,
följ i hans fotspår, lyd hans stilla röst.
Tro på hans nåd som alltid överflödar,
han leder dig till evig ro och tröst.

===== No. 262 =====
Title: Uti Jesus är min källa
Words: Sam Jones
Music: F. H. Geue
Copyright: Text: (c)*
Copyright 2: Musik: (c)*

Uti Jesus är min källa.
Mitt behov han städs' förser,
tillfredsställer hjärtats längtan,
stillar fruktan som sig ter.
Jag får sitta i hans skugga,
vila där med hjärtat glatt
och upplivas av hans närhet.
Han ger lovsång i min natt.

Uti Jesus är min källa,
ty hans kärlek styrkt mitt val.
När jag sover vaknar hjärtat
utav ljudet av hans tal.
Kom till mig, min vän, min käre,
i din närhet mörkret flyr.
Du är livets vattenkälla,
hälsa, hopp och glädje dyr.

Uti Jesus är min källa,
i hans ynnest finnes frid.
Att förbliva i hans kärlek
vila ger från synd och strid.
Han från ont mig vill bevara
tills en ändlös dag skall gry.
Jag hans skönhet skall beskåda,
då får alla skuggor fly.

===== No. 263 =====
Title: Tillfredsställd
Words: Mrs. Winnie Adams Creswell
Music: A. J. Showalter
Copyright: Text: (c)*

Chorus:
Tillfredsställd, tillfredsställd,
han har tillfredsställt min själ,
och hans Ande ömt mig leder,
sörjer för mitt sanna väl.

Jesu omsorg jag ej kände
när jag uti mörker gick,
förrän han sitt budskap sände
och en himmelsk frid jag fick.

Han min Herre nu har blivit
över ande, själ och kropp.
Jag kan ej från honom skiljas;
han är nu mitt liv, mitt hopp.

Jag är tillfredsställd i Jesus.
Han mig löst från syndens tvång,
och var dag jag längtar följa
den som är mitt liv, min sång.

===== No. 264 =====
Title: Blott en dag
Words: Lina Sandell-Berg
Music: Oscar Ahnfelt

Blott en dag, ett ögonblick i sänder,
vilken tröst vad än som kommer på!
Allt ju vilar i min Faders händer;
skulle jag, som barn, väl ängslas då?
Han som bär för mig ett fadershjärta,
o, han giver ju åt varje dag
hult dess lilla del av fröjd och smärta,
så av möda som utav behag.

Själv han är mig alla dagar nära,
för var särskild tid med särskild nåd.
Varje dags bekymmer vill han bära,
han som heter både kraft och råd.
Att sin dyra egendom bevara,
denna omsorg har han lagt på sig:
»Som din dag, så skall din styrka vara,»
detta löfte har han givit mig.

Hjälp mig då att vila lugnt och stilla
vid ditt löftesord, o Herre kär.
Må ej något mig från tron förvilla,
från det hopp, den tröst ditt ord beskär.
Hjälp mig, Herre, att, vad än som händer,
taga av din trogna fadershand
blott en dag, ett ögonblick i sänder,
tills jag hinner fram till löftets land.

===== No. 265 =====
Title: Tanke dyr
Words: Mrs. L. Ware

Tanke dyr, min Fader känner,
det mig vila ger,
ty i allt han i sin kärlek
till mitt bästa ser.
Väl jag vet att Herrens planer
bringar idel gott,
sorg och glädje sammanbundna
visar kärlek blott.

Tanke dyr, min Fader känner,
om sitt barn har vård;
ber mig komma närm're till sig
under stormen hård.
Om allt jordiskt hopp försvinner
och jag känner sorg,
dock han själv är den som tröstar,
ja, han är min borg.

Ljuvt att allt betro åt Herren
Øhan mitt väl förstårØ
och på honom kasta bördan
som är mig för svår.
Han vill leda och beskydda,
allt han möjliggör.
Herrens väg, fast genom prövning,
dock till vilan för.

===== No. 266 =====
Title: Hur underbart det synes
Words: Mary McGregor
Music: Mrs. J. G. Wilson
Copyright: Text: (c)*

Chorus:
O, hjälp mig vandra framåt
i hjärtats uppsåt ren.
Allt jordiskt här förbleknar
i himlens klara sken.

Hur underbart det synes
vad du har gjort för mig,
mitt liv har helt förändrats
sen jag har funnit dig!
Du styrde mina fötter
in på din smala stig
och bad mig lämna världen
som blott besviker mig.

Den onde, köttet, världen
vill alltjämt hindra mig
och visa vad jag saknar
när jag går fram med dig,
men du för mig har öppnat
en vy som bättre är,
ett himmelskt arv förvarat
för dina trogna där.

O, smörj du mina ögon
ditt bästa att få se,
då blir ej världens njutning
för mig så tjusande.
När Satan söker hindra
och tvivel stör mitt bröst,
o, må mitt hjärta bida
till dess jag hör din röst.

===== No. 267 =====
Title: Jag vill vandra
Words: Sam Jones
Music: Wm. B. Bradbury
Copyright: Text: (c)*
Name: Geshem

Chorus:
Jag vill gå, jag vill gå.
Hela vägen vill jag gå.

Jag vill vandra fram med Jesus,
ingen röst mig hindra må.
Ej skall frestelser mig dåra;
hela vägen vill jag gå.

Världens nöjen ej mig tjusar;
varför skulle jag försmå
Jesu vänskap, trohet, kärlek?
Hela vägen vill jag gå.

Vi skall här tillsammans färdas,
ingen skilja kan oss två.
Hans medömkan aldrig sviker;
hela vägen vill jag gå.

När jag honom lydigt följer,
endräktsbandet styrkes då.
Aldrig skall jag lämna Jesus;
hela vägen vill jag gå.

===== No. 268 =====
Title: Hela vägen
Words: Fanny J. Crosby
Music: Robert Lowry

Hela vägen går han med mig,
o, vad kan jag önska mer?
Kan jag tvivla på hans godhet
när jag på hans ledning ser?
Himmelsk frid, gudomlig trygghet
uti honom har min själ
/: och jag vet: vad helst mig möter
gör dock Jesus allting väl. :/

Hela vägen går han med mig,
är på branterna mitt stöd,
ger mig nåd för varje prövning,
styrker mig med livets bröd.
Om ock hjärtat skulle törsta,
vägen kännas tung och lång,
/: glädjekällor strax ur klippan
väller fram som förr en gång. :/

Hela vägen går han med mig,
vilken kärlek hög och rik!
Och till sist en evig vila
ger han mig i himmelrik'.
När jag där får, fri, förklarad,
kasta mig för tronen ned
/: skall jag ej den sången glömma:
Hela vägen gick han med. :/

===== No. 269 =====
Title: Min Gud och jag
Music: Ira Stanphill
Copyright: Musik: (c) Singspiration. Tryckt med tillstånd av Frost Music A/S, Norge.

Min Gud och jag en ljuv gemenskap äger.
Vi samman går, som vänner talas vid.
/: Jag litar på vad än han till mig säger;
hans ljuva närhet helgar all min tid. :/

O, vilket djup av kärlek uppenbarad!
Hans frälsnings stora nåd ej fattas kan.
/: I denna kärlek skall jag bli bevarad
sen synd och fruktan bort ifrån mig svann. :/

Min Gud och jag vill alltid samman vandra.
Oss skilja kan ej någon jordisk hand.
/: Tills mörkret skingras går vi med varandra
och jag når fram till evighetens land. :/

===== No. 270 =====
Title: I Guds beskydd
Words: Mrs. May Schulz
Music: David Owen
Name: Ar Hyd Y Nos
Copyright: Text: (c)*

Där Guds vingar överskygga
får vi beskydd.
Vi kan alltid vara trygga
under hans skydd.
Världen kan oss ej bedraga,
ondskans här oss ej förjaga,
oss i liv och död ej skada
i Guds beskydd.

Där är läkedom för sorgen
i Guds beskydd
och där finnes hopp var morgon
i hans beskydd.
Himmelsk frid till oss han sände,
glädje som man förr ej kände,
kärlek öm, förutan ände
i hans beskydd.

Gud, en värld förgås i jämmer
utan ditt skydd.
Brustna hjärtan sorg beklämmer
utan ditt skydd.
I din nåd hör hur de klaga,
döende, i syndens aga,
tag dig an dem, arma, svaga,
i ditt beskydd.

===== No. 271 =====
Title: Mitt liv med Kristus
Words: Sam Jones
Music: W. S. Weeden
Name: Hannah
Copyright: Text: (c)*

Chorus:
Den plats dit fienden ej når,
där i hans omsorg dold jag är.
Hans närhet lik en eldsmur står
omkring mig var jag vandrar här.

Mitt liv med Kristus, dolt i Gud,
är skyddat där mot oväns hot.
Fast Satan strider mot min själ
tillbeder jag vid Jesu fot.

Fast ondskans pilar slungas ut,
och svårt jag frestas i min själ,
ej med förfäran mer jag går,
ty Herren strider för mitt väl.

I kärlek som ej ändras kan
mitt hjärta vilar och får tröst.
Den bästa del var dag jag får
i lydnad för hans Andes röst.

===== No. 272 =====
Title: I den Högstes skugga
Words: Glenn Smith
Music: Glenn Smith
Copyright: Text och Musik: (c)*

Chorus:
Finner Mästar'ns bön om trohet i ditt hjärta något svar?
Kännes ängslan när hans rike lidit har?
Giv dig i den goda kampen, gör din trohet uppenbar
såsom den som tåligt, troget bär sitt kors.

I den Högstes skugga finnes tillflykt uti fruktan svår.
Hans hugsvalelse och närhet jagar bort var ängslans tår;
ty när prövning hårdast pressar Jesus ännu närm're går
dem som tåligt, troget bära här sitt kors.

Deras liv ej skymts av tiden vilka gjort sin bästa id,
som i möda, bön, uppoffring modigt mötte varje strid.
Vi ha deras enkla budskap, som fått ingå i hans frid,
vilka tåligt, troget buro här sitt kors.

Stora själar ofta finnes där som muren blivit svag,
och där tunga bördor pressa dem till tårar dag för dag.
Himmelskt ljus dock strålar ut från deras trogna anletsdrag,
vilka tåligt, troget bära här sitt kors.

===== No. 273 =====
Title: Dold uti mitt hjärta
Words: Mrs. May Schulz
Music: B. R. Hanby
Copyright: Text: (c)*

Dold uti mitt hjärta bor
ljuvlighetens tanke stor,
att du, Herre, visshet givit
om din frid och väg till livet,
och mitt liv betryggat är,
dolt i dig med Kristus här.

Dold, o Herre, vid din barm,
säkerställd mot världens larm,
du mig frälst och vill bevara,
kärlek, ro skall jag erfara,
vetande att jag alltid
dold i Kristus får din frid.

Dold i dig som är min frid
och mitt liv för evig tid,
du ej vek från dödens smärta,
köpte mig och vann mitt hjärta,
och du dog att jag må bli
dold i dig och evigt fri.

===== No. 274 =====
Title: Han lever, min Förlossare
Words: Sam Jones
Music: Conrad Kocher
Name: Ellacombe
Copyright: Text: (c)*

Chorus:
Mitt liv är i min Mästares hand,
att det må renat bli.
Han prövar, luttrar, att jag må
som guld från slagg bli fri.

Han lever, min Förlossare,
mitt hopp, mitt liv, Guds Lamm.
Guds ljus, som nu bor i min själ,
ej något skymma kan.

Jag vet att den på vem jag tror
intill den dagen kan
bevara vad han mig betror;
det kan allenast han.

Jag är förvissad han tar vård
om livet jag frambär
i villig lydnad för Guds krav
att följa honom här.

Han lever, min Förlossare,
och alltid för mig ber.
Att vandra tåligt korsets väg
han nåd och kraft mig ger.

===== No. 275 =====
Title: Jag vet ej varför
Words: Daniel W. Whittle
Music: James McGranahan

Chorus:
Men jag vet ju på vem jag tror nu,
och jag är viss om att han är mäktig
att bevara intill den dagen
vad som blivit mig betrott.

Jag vet ej varför Gud har visat mig
en gränslös nåd så underbar
då han uti sin kärlek köpte mig,
så helt ovärdig som jag var.

Jag vet ej hur han födde mig på nytt
igenom enkel, barnslig tro,
ej heller hur förtröstan på hans ord
kan giva hjärtat sådan ro.

Jag vet ej hur Guds Andes stilla röst
en övertygelse inger
om synd, rättfärdighet och domens dag
och vägen som i Jesus är.

Jag vet ej när min Herre komma skall
att hämta hem sin trogna brud,
ej heller när min hydda brytes ned
och anden åter går till Gud.

===== No. 276 =====
Title: Jesus lever
Music: Glenn Smith
Copyright: Musik: (c)*

Chorus:
Jesus lever, gläd dig, broder,
att han manar gott för dig,
känner all din kamp och smärta
ty han vandrat livets stig.

Jesus lever, övervinnar'n,
han har segrat inför Gud.
Genom smärta, genom tårar,
han i bönen härdat ut.
Denna väg är ännu öppen
så att vi kan målet nå.
Genom Andens kraft vi styrkes
till att stadigt framåt gå.

Jesus lever, starka tillflykt
uti nödens prövostund.
Dödens välde är nedbrutet
och han är vår ankargrund.
Bida blott och se på honom,
han är alla dagar när
för att trösta och att hjälpa
dem som håller honom kär.

Jesus lever, vilken glädje,
saligt hopp och livets stöd.
Ingenting skall från oss skilja
denne vän i liv och död.
Uti honom skall vi leva,
bliva starka i hans makt,
segra genom detta namnet,
som han själv har fordom sagt.

===== No. 277 =====
Title: Guds kärlek
Words: Georg Hemdal
Copyright: Text: (c)*

Guds kärlek har i Jesu liv sin bild;
den, såsom han, är tålig, ödmjuk, mild,
är alltid hövisk, gör sig icke stor
och ingen själviskhet uti den bor.

Guds kärlek överskyler andras fel;
den bär ej agg för den ej fått sin del,
förtörnas icke, alltid är den god.
Den vinner seger över hastigt mod.

Guds kärlek sörjer när den orätt ser,
men gläder sig när sanningen sig ter.
Den hyser hopp, fördragsamhet och tro,
uthärdar allt och giver hjärtat ro.

Guds kärlek skall ej någonsin förgå.
Tron, hoppet, kärleken, de tre bestå.
När allt av mänsklig kunskap, konst och makt
försvinner, de bestå som Gud har sagt.

Gud, giv mig mera utav kärleken,
och tron i mig, o Gud, föröka den.
Giv mig det hopp som gör att klart jag ser,
men giv mig mest din kärlek, Gud, jag ber.

===== No. 278 =====
Title: O tanke dyr
Words: Georg Hemdal
Copyright: Text: (c)*

Chorus:
O vilket tröstens ord för tiders tider:
Se, jag är med dig var du går.
Han ännu säger mig, var dag som lider:
En trofast vän jag är som allt förstår.

O tanke dyr: min Gud vill med mig gå
varhelst i världen jag än färdas må.
Han är min ledare och trogne vän,
allenast han mig för till himmelen.

Han känner vägen, varje steg på den,
från stallets krubba fram till himmelen.
Han vet om allt vad här i världen sker
och intet finns som ej hans öga ser.

Att tala om, mitt ord för fattigt är,
min skuld till honom som jag har så kär.
Jag honom tjäna vill med fröjd och sång
och prisa honom evigheten lång.

===== No. 279 =====
Title: Hur ljuvt
Words: Gerhard Tersteegen
Music: Lowell Mason
Name: Meribah

Hur ljuvt, när Herren blir mitt allt,
att göra såsom han befallt
och leva dold i Gud.
Hur ljuvt att, lösgjord av hans hand
från synd och egenkärleks band,
få vandra i hans bud.

Hur ljuvt att, barnsligt uti nåd,
med Jesus vandra i Guds råd
och söka hans behag.
Hur ljuvt att äga verklig frid
och visa, såsom Mästar'n blid,
hans dygder varje dag.

Hur ljuvt när vilja, själ och makt
jag helt i Herrens händer lagt
och han är all min fröjd.
Hur ljuvt när han har gjort mig fri,
mitt hjärtas stolthet då skall bli
för Gud, allsmäktig, böjd.

Hur ljuvt att vila få från strid
när uttömd är min kraft och tid
i möda och besvär.
Hur ljuvt att Kristi kärlek sann
från timlig omsorg höja kan
och ger Guds närhet här.

===== No. 280 =====
Title: O, ljuvlig tanke
Words: Charles Hultgren
Music: George C. Stebbins
Copyright: Text: (c)*
Copyright 2: Musik: (c) Pickering & Inglis. Tryckt med tillstånd.

Chorus:
Min Herres skugga är för mig
en tillflykt trygg, evinnerlig.
Mitt hopp är som ett ankare
som håller uti väl och ve.

O, ljuvlig tanke att Guds väg
är tydligt märkt av Jesu steg,
och att han planlagt den för mig
så jag får liv evinnerlig'.

Guds kärlek i mitt hjärta lär
mig hur jag bäst kan leva här.
Jag tjäna vill till hans behag
och smala vägen gå var dag.

Rättfärdighetens mantel dyr
givs dem i Kristus som förblir
med sinne vänt mot himmelsk lott,
fast världen ser och hånar blott.

På världens dystra ökenslätt
ett rikligt bord är oss berett.
Vår Faders hand i överflöd
vill mätta oss med livets bröd.

===== No. 281 =====
Title: Hur stort att känna Jesu makt
Words: Adam Hutchison
Music: Henry T. Smart

Chorus:
Var sann och trogen!
Hans trofasthet
och stora misskund
förblir i evighet.

Hur stort att känna Jesu makt och välde,
när han får råda över livet kort,
så vi här nere får en himmelsk glädje
och sen till sist får höra hans »Väl gjort.»

Hur stort att följa Jesus, bära korset,
och dela här hans lidande och skam,
bli missförstådd, förkastad så som Herren,
i världen okänd, hånad, likt Guds Lamm!

Han känner varje strid på livets vandring;
tålmodigt höll han ut i frestelser.
Han övervann och nu för oss han beder.
O, måtte vi då älska honom mer!

Ja, det är bäst att ge sig helt åt Jesus,
liv, hälsa, styrka, allt för honom ge,
att dagligt göra vad hans sanning bjuderØ
i världen bli ett ljus för syndare.

===== No. 282 =====
Title: Det är ej fåfängt
Words: James Fawcett
Music: Charles H. Gabriel
Copyright: Text: (c)*

Chorus:
Det är ej fåfängt, vilken tanke dyr,
Guds namn att ära medan tiden flyr,
i tanke, ord och gärning här
och intill slutet vara ren och skär.

Det är ej fåfängt offra sig åt Gud,
att tjäna honom, lyda Herrens bud,
tillgiven, sann och kärleksfull,
uppoffra livet här för Kristi skull.

Det är ej fåfängt taga korset på
och dö från synd, i Andens åker så.
Gud glömmer ej, hans ögon ser
den sådd i kärlek som hans barn lagt ner.

Det är ej fåfängt mödan vi utstår,
ty genom allt välsignelse vi får.
Om vi fullbordar vandringen
får vi med fröjd se Gud i himmelen.

===== No. 283 =====
Title: Genom stormen
Words: Glenn Smith
Music: Glenn Smith
Copyright: Text och Musik: (c)*

Chorus:
Jag genom stormen ditt anlet' ser,
strålar av kärlek som mot mig ler.
Jag går dit du leder, ty du är min vän,
och jag vill bli din genom vandringen.

Mitt hjärta sig fröjdar då vägen jag går,
och kärlekens ljus på min stig jag får.
Din nåd och din sanning mitt hjärta gör glatt
trots hotande storm och en kolsvart natt.

Den möda och smärta du kärleksfullt bar,
en väg till Guds nådetron öppnat har.
Nu kärlek så innerlig fyller min själ
och visar till hamnen där allt blir väl.

Ditt hjärta sig ömmar för vacklande fot
som en gång gick stadigt trots oväns hot,
men vände sig bort från din härliga stig
och mitt uti stormen gick bort från dig.

===== No. 284 =====
Title: Hur ljuvt att känna frid
Words: Hugo Johnson
Music: Ira Stanphill
Copyright: Text: (c)*
Copyright 2: Musik: (c) Singspiration. Tryckt med tillstånd av Frost Music A/S, Norge

Hur ljuvt att känna frid och ro i Jesus
i denna värld som är i syndens tvång.
/: Det är en skatt, mer värd än guld och ära,
som skänker glädje under livets gång. :/

Hur många följer efter blott en hägring
i hopp att finna mättnad för sin själ,
/: men vi i Jesus funnit livets mening
och ser det mål där allt skall bliva väl. :/

Hur gott att känna, under livets strävan,
förvissning mödan icke fåfäng är.
/: Om än för Jesu skull vi måste lida
så lovar han det härlighet beskär. :/

Hur gott att vi får söka Faderns ynnest
med sinne vänt till skatter i hans ord,
/: och äga hoppet om att bli mottagen
när slutad är vår vandring här på jord. :/

===== No. 285 =====
Title: Jesus har vunnit mitt hjärta
Music: Wm. F. Sherwin

Chorus:
Herren har borrat mitt öra
och jag är nu hans träl.
Troget jag honom vill tjäna
med ande, med kropp och själ.

Jesus har vunnit mitt hjärta,
kämpat för mig i bön.
Han ibland de många tusen
ensam är stor och skön.

Fri han med blodet mig köpte,
löste från träldomsband.
Lust han mig gav till att tjäna
honom med villig hand.

Måtte jag kraften få känna
av hans uppståndelse
och bli mer villig att dela
med honom lidande.

Saliga de som nu väntar
Frälsaren hit igen,
när han förvandlar och hämtar
sina till himmelen.

===== No. 286 =====
Title: Se, min vän
Words: Wm. Jamieson
Music: Queen Liliuokalani
Copyright: Text: (c)*

Chorus:
O, hjälp du mig att älska dig,
din vänskap, Gud, värdera mer och mer,
och leva så att alla må
få se, mitt liv åt dig jag ger.

Se, min vän mig leder vid sin hand,
han som tillfredsställelse mig ger,
styrker mig att nå det goda land,
så mig frestar'n ej bedrager mer.

För hans skull jag går en pilgrimsstig
med mitt sinne vänt därovantill.
Världens tjusning ej bedrager mig,
han mitt hjärta rent bevara vill.

Hela livet han förblir min vän,
blir mot livets slut mig mera kär.
Tillitsfullt med allt jag ger mig hän,
han för evigt min förblir och är.

===== No. 287 =====
Title: Herrens vän
Words: Thomas M. Turner
Music: J. B. O. Clemm
Copyright: Text: (c)*

Chorus:
Må jag godkänd bli och trogen,
må jag vinna hans behag;
blive det min högsta längtan
nu och alltid, dag för dag.

Herrens vän, utvald och älskad,
tanke dyr för ödmjuk själ,
den min svaga strävan sporrar
att mitt pund förvalta väl.

Ljuva minnen av den tiden
när han först mig gav sin frid,
det ger hjärtat ro och vila,
hjälper mig i varje strid.

Uti hemmet hans gemenskap
gör det till en boning kär.
Jag får himmelskt ljus och glädje,
därför att min Gud är där.

===== No. 288 =====
Title: Av kärlek blev jag dragen
Words: Hugo Johnson
Copyright: Text: (c)*
Music: Tysk folkmelodi

Av kärlek blev jag dragen
och kallad av Guds ord,
av nåd blev jag upptagen
som en i Herrens hjord.
Hans Ande nu är lagen
för mina steg på jord.

Guds kärlek kan mig tvinga
att lyda honom här.
Hans väg, fast smal och ringa,
den bästa för mig är.
Mitt liv vill jag tillbringa
i tjänst för Herren kär.

Min tjänst är ej fullkomlig,
jag sörja får för fel.
Jag ofta är försumlig
att göra här min del,
men kärleken, gudomlig,
bevarar mig trots fel.

Mitt bästa vill jag göra,
det ringa då blir stort,
en bättre vandel föra
och tjäna Gud alltfort,
att jag en gång får höra:
»Kom hem, mitt barn. Väl gjort!»

===== No. 289 =====
Title: Min Herres vilja
Words: Gerhard Tersteegen
Music: G. Hewes

Min Herres vilja är min ankargrund,
min tillflyktsborg uti varje prövningsstund,
min andes stilla, ljuvliga reträtt.
Den ro och trygghet har mig gett.

O, vilja som vill blott mitt sanna väl,
led på den väg som är tryggast för min själ.
Ett litet barn, jag villigt följer dig
och tillitsfullt nu vilar mig.

O, sköna vilja som med kärleks band
mig dragit har, håll mig tryggt nu med din hand.
Mitt vunna hjärta en glad fånge är,
omsluten av din kärlek här.

Lätt är din börda och ditt ok är milt!
Det frihet ger, som min själ från tvång har skilt.
Din goda vilja vingar giver mig;
när jag dig lyder är jag fri.

Din vilja älskar jag att göra, Gud.
Det seger är ju att lyda dina bud,
och alltid ge ett glatt och villigt svar
till det som du planerat har.

===== No. 290 =====
Title: O ljuva hjärtevila
Words: J. S. Haugh
Music: Hans G. Nägeli
Name: Zurich

O ljuva hjärtevila
från fruktan, strid och kiv,
sann ro när Kristus, som uppstod,
regerar själens liv.

O sälla ro från synden,
den vilan kan bli din.
Ja, den är fri för dig och mig
när Kristus kommer in.

Mitt stolta hjärta vann han,
min Konung skall han bli.
Min själ led kval när syndens makt
regerade däri.

Jag honom gav mitt hjärta,
det ont och trotsigt var.
Jag gav det helt och all min nöd
i bön till honom bar.

Min ro är full och ljuvlig,
förblivande och sann.
Ej fruktan råder i mig mer
ty helt nu härskar han.

===== No. 291 =====
Title: Att vara din
Words: T. Holm-Glad
Music: T. Holm-Glad
Copyright: Text och Musik: (c) Tryckt med tillstånd av
Copyright 2: syskonen Holm-Glad.

Chorus:
Att vara din, o Jesus, det är livet;
att vara din är lycka underbar.
/: Du har ditt hjärteblod för mig utgivit
och öppnat frälsningskällan rik och klar. :/

Att vara din, o Jesus, vad är större,
är kungars glans, all världens härlighet?
Nej, Frälsare, jag spörja ej behöver.
Det största är: bli din för evighet.

Att vara din, när skuggorna blir långa
och dödens natt sig sakta sänker ner,
är jag blott din kan fruktan ej mig fånga.
I sorgens mörker du till barnet ser.

Att vara din, i härlighet därhemma,
blir salighet som här ej fattas kan;
och när den nya sång jag skall uppstämma,
jag minnas skall den frälsning du mig vann.

Nej, intet, intet finnes här i världen
som skänka kan min själ en frid som din.
Du är min sång, min tröst på pilgrimsfärden;
o, dyre Jesus, tack att du är min.

===== No. 292 =====
Title: Avskild
Music: C. Austin Miles
Copyright: Musik: (c) Copyright 1912 by Hall-Mack Co. (c) Renewed 1940 by The Rodeheaver Co. (a division of WORD, INC.).
Copyright 2: All Rights Reserved. International Copyright Secured. Used by permission.

Chorus:
Dyre Jesus, må jag bliva
mera ren och sann i dig,
att jag överallt må sprida
Kristi vällukt omkring mig.

Avskild för min Herres räkning
att ej leva för mig själv,
renad i hans sannings lydnad,
denna livets klara älv.
Vare det min högsta ära
att på korsets helga stig
följa Mästar'n alla dagar,
avskild, Herre, helt för dig.

Avskild för min Herres räkning
till att fatta mer och mer
vilken outgrundlig kärlek
han åt sina barn beter.
Må ej jordens korta lycka,
jordens skatter, dåra mig.
Nej, mitt mål står mycket högre:
avskild, Herre, helt för dig.

Avskild för min Herres räkning,
mer och mer jag känna får
höjden, djupet av den kärlek
som all kunskap övergår;
och ju mera jag utgiver
av hans kärlek innerlig,
desto mera vill jag bliva
avskild, Herre, helt för dig.

===== No. 293 =====
Title: Skåda alltid uppå Jesus
Words: Sam Jones
Music: Dora Boole
Copyright: Text: (c)*

Chorus:
Jesus aldrig, aldrig sviker,
han vill alltid med dig gå.
Offra dig och lid med honom,
du skall livets krona få.

Skåda alltid uppå Jesus,
på hans trogna liv giv akt;
det skall stilla själens smärta
och till striden ge dig makt.

Som ett offer, rent och heligt,
han sitt liv till Gud bar fram;
dyrbar i sin Faders ögon,
han sig gav som offerlamm.

Höj dig över mörka skuggor,
vandra i Guds klara sken,
hata världens synd och dårskap,
håll din klädnad vit och ren!

===== No. 294 =====
Number: 188
Title: Låt oss stå fast
Words: James Jardine
Music: A. M. Kelly
Copyright: Text: (c)*
Copyright 2: Musik: (c) N.Y.L.C. Tryckt med tillstånd.

Chorus:
Låt oss stå fast som Jesus
och ej tillbaka gå.
Med uppsåt rätt och hjärta rent
vi skola målet nå.

Låt oss betrakta Jesus,
i allt han frestad var,
Guds dyra Lamm, så rent och sant,
som korset tåligt bar.

På ökenvägen enslig,
sin ledning Gud oss ger;
vi ännu mer i prövningar
hans kärleksomsorg ser.

Vår stig är full av faror,
o, låt oss vaka, be
som Jesus bad den natten mörk
uti Getsemane.

Vår längtans mål vi närmas,
o, låt oss hålla ut
i trohet, att vi icke må
förlora allt till slut.

===== No. 295 =====
Title: Jag lovat bli sann
Words: Mary McGregor
Music: S. D. Godale
Copyright: Text: (c)*

Chorus:
Jag har öppnat min mun, jag har lovat,
ej ordet tillbaka jag tar.
Ej mer världens nöjen mig tjusar,
förbundet beseglat han har.

Jag lovat bli sann mot min Herre,
hans tjänare alltid förbli.
Mitt hjärta står fast vid beslutet,
ej något skall hindra däri.

Jag lovat bli sann mot min Herre
och vandra den väg han mig lär,
hans kärlek och välbehag äga
vad än det må kosta mig här.

Jag lovat bli sann intill änden,
med Herren jag allting förmår.
Han leder mig tryggt genom skuggan,
han med mig i dödsdalen går.

Jag lovat bli sann och ej svika,
vad gör det om än det blir strid?
Mer kostbar är döden med Jesus
än nöjen i världen en tid.

===== No. 296 =====
Title: Jesus, håll mig sann
Words: Sam Jones
Music: F. A. Blackmer
Copyright: Text: (c)*

Chorus:
Jesus, håll mitt hjärta rent,
alltid troget, sant mot dig.
Må din vilja alltid bli
uppfylld, Herre, uti mig.

Jesus, håll mig sann och trogen,
må din vilja alltid ske;
må jag vandra i din sanning,
stilla, ljuvligt vilande.

Fienden kan jag besegra
sen du gav mig kraft och nåd,
övervinna Satans angrepp,
hämta styrka från ditt råd.

När jag frestad, prövad bliver,
tänk i nåd uppå mitt väl.
Giv din egen ro och vila
åt min trötta, arma själ.

Med ett sant, orubbligt uppsåt,
i den styrka du består
kan jag bära dagens hetta,
kämpa, tills jag målet når.

===== No. 297 =====
Title: Gång på gång
Words: Glenn Smith
Music: Glenn Smith
Copyright: Text och Musik: (c)*

Chorus:
Käre Jesus, gå bredvid mig,
att jag målet hinna kan.
Hjälp mig verka, sjunga, vandra
i mitt uppsåt ren och sann.

Gång på gång en röst mitt hjärta når
från mitt hemland, dit min längtan står:
»Stadig var, min broder, år från år,
med ditt uppsåt rent och sant.»

Fruktan ropar högt: »Tillbaka gå!»
Fiender för foten törnen så.
Denna fråga kommer till mig då:
»Är mitt uppsåt rent och sant?»

Gud, föröka tron i mig alltmer,
giv mig hopp, att målet klart jag ser,
kärlek att för dig jag livet ger
med ett uppsåt rent och sant.

Nåd och kärlek räcka till åt mig
när jag vandrar hand i hand med dig,
bär min börda nöjd och gladelig'
med ett uppsåt rent och sant.

===== No. 298 =====
Title: Aldrig bör du fälla modet
Words: Sandy Scott
Music: J. H. Burke
Copyright: Text: (c)*

Chorus:
Aldrig bör du fälla modet,
trogen, sann förbliv.
Tjäna Gud med nit och ansvar;
honom livet giv.

Aldrig bör du fälla modet
när du handlar rätt.
Gud vill styrka den som kämpar
fast det ej är lätt.
Han med mod vill dig beväpna
genom bönens makt
och dig föra fram till seger
såsom han har sagt.

Aldrig låt ditt hjärta ängslas
fast din väg blir lång.
Så i hopp och du skall skörda
lön med jubelsång.
Löftena skall aldrig svika,
trofast är vår Gud.
Följ din Mästare i trohet,
lydig mot hans bud.

Aldrig vänd din blick tillbaka
där du framåt går.
Håll den fast mot målet riktad
tills du hemmet når.
Om det stundom känns förgäves,
Herren dig förstår.
Sorgens tid blir vänd till glädje
när för Gud du står.

Aldrig låt din hand förtröttas,
tiden är så kort.
Mycket ännu bör uträttas,
verket är så stort.
Lyft din blick, se, skörden mognar,
skördemän är få.
Giv ditt liv och din förmåga;
stadigt framåt gå.

===== No. 299 =====
Title: Håll fast, mitt barn!
Words: Mrs. Mabel Reid Smith
Music: C. H. Purday
Name: Sandon
Copyright: Text: (c)*

Håll fast, mitt barn, när mödosam din stig,
håll fast, mitt barn.
Håll fast, ty snart det dagas skall för dig,
håll fast, mitt barn.
När brant din väg och faror fruktan ger,
lyft upp din blick ty Kristus själv dig ser.

Fäll inte modet om din väg är svår,
håll fast, mitt barn.
Kristus har gått den, han din kamp förstår,
håll fast, mitt barn.
När allt är mörkt och hopp har slagit fel,
förtvivla ej, håll fast tills allt blir väl.

Vad än det kostar är det ändå lönt,
håll fast, mitt barn,
ty livets natt blir snart av morgon krönt,
håll fast, mitt barn.
Ditt liv är kort och flyr så hastigt hän;
o, stadig var en liten sträcka än.

När allt är ljust och lyckan mot dig ler,
håll fast, mitt barn.
Här lurar faror som du inte ser,
håll fast, mitt barn.
Så väl på solig som på dyster väg
behöver du min nåd för varje steg.

===== No. 300 =====
Title: Kan han lita på dig?
Words: W. C. Martin
Music: Ira B. Wilson
Copyright: Musik: Tryckt med tillstånd av Lorenz Corporation.

Chorus:
Kan han lita helt på dig?
Gör din plikt osvikelig'!
Var i anden modig, sann,
att på dig han lita kan.

Chorus 2:
Kan han lita helt på dig?
Gör din plikt osvikelig'!
Var i anden modig, sann,

I den strid som här utkämpas
till försvar för sanningen,
var frimodig, oförfärad,
när du möter fienden.
Trogen tjänst Gud önskar sig,
kan han lita då på dig?

Låt oss då gå ut som stridsmän,
väpnade med Herrens ord,
emot synd och mörkrets makter
som nu råder här på jord.
Modig var och hederlig,
så han lita kan på dig.

Från sin tron vår Fader ser oss,
det bör hjälpa oss gå fram,
och vår ledare är Jesus,
vi ej komma skall på skam.
Seger gives på hans stig
om han lita kan på dig.

===== No. 301 =====
Title: Ett liv med ständig seger
Music: Lowell Mason

Ett liv med ständig seger, ett liv till Guds behag,
må det din del få bliva i striden dag för dag!
Ty segern blev ju vunnen på korsets trä för dig,
synd skall ej längre härska, Guds Son har köpt dig fri.

Se, här är hemligheten om du vill seger få:
låt upp för Segerherren och han tar över då!
Din övervunna ande, som han tillfångatar,
skall segra få med honom och del i glädjen har.

När denna världens mörker tilltager på din stig,
tänk på din Faders löfte och segern ta till dig!
Tron ser ju himlens härar när hopplöst allt sig ter
och under kampens hetta den kraft till seger ger.

Som Kristi ankomst nalkas blir striden mera svår
och endast de uthärdar som detta lära får:
att Gud av dem blott kräver att öppna hjärtats dörr
för Jesus, ärans Konung.  Han segern med sig för.

===== No. 302 =====
Title: Gud, lär mig leva

Gud, lär mig leva helt driven av kärleken ren,
och följa närm're där du leder dagligen,
villig att lida försakelsens död varje dag,
att jag må vandra mer till ditt behag.

Livsdagen ilar, tillfällen att verka upphör,
suckande själar i sorg och förtvivlan dör.
Må jag förtälja om Jesus och allt han förmår,
att de med tillit må följa hans spår.

Förtröttas icke om tårskymd din vandring ibland,
lita på Jesus, all makt är ju i hans hand.
Faror som hotar, de moln som förmörkar din stig,
kan han förvandla, han vill hjälpa dig.

Fortsätt i striden, en uthållig stridsman förbli,
driven av kärlek, tills sorgerna är förbi.
Må jag ej vackla, o hjälp mig, min Jesus, till slut
med trofast hjärta stå vid mitt beslut.

===== No. 303 =====
Title: Jesus gav sitt liv
Words: Edith Eklund
Copyright: Text: (c)*
Music: Elevine Heede

Jesus gav sitt liv för fåren,
jag vill likna honom här.
Han som kom att hela såren,
han den gode Herden är.
Jesus hade herdehjärta
för de svaga i sin hjord.
De som känt förtryck och smärta
blev inbjudna till hans bord.

Jesus vårdar sig om alla,
det fördrivna föres hem.
Han upprättar dem som faller,
liv och kraft han giver dem.
Uppå ängen han dem föder
där en flod så ren går fram.
Han förbinder det som blöder,
ömt han vårdar sina lamm.

Israels herdar, står det skrivet,
kände icke fårens nöd,
men i hårdhet de dem drivit
bort från vård och hopp och stöd.
Jesu hjärta sig förbarmar,
leder dem uti sitt ljus,
tar dem uppå sina armar,
för dem till sitt fårahus.

Jesus förr till Petrus sade:
»Var en herde för min hjord!»
Mycken vikt han därpå lade
i sitt sista avskedsord.
»Kan jag anförtro dig hjorden
som så dyrt förvärvad är?
Vårda den,» så ljuder orden,
»visa att du har mig kär!»

===== No. 304 =====
Title: Det min förmån är
Words: Sam Jones
Music: Maud Anita Hart
Copyright: Text: (c)*

Chorus:
Det min förmån är att verka
med den milde Nasaréen,
och att nå de samma höjder
Herrens trogna nått allen'.

Chorus 2:
förmån är att verka
milde Nasaréen,
nå de samma höjder
trogna nått allen'.

Gud en kropp har här berett mig,
där han önskar boning få.
Jag mig ger, jag kan ej längre
sådan kärlek emotstå.

Jag har givit allt åt Jesus
och hans vilja gladligt gör,
angelägen att uppfylla
den i livet, som jag bör.

Mitt beslut skall intet hindra
att åt Gud mitt bästa ge
och hans välbehag att vinna,
detta är mitt strävande.

Det min förmån är att dela
lidande, förkastelse,
och att korset tåligt bäraØ
sen hans härlighet få se.

===== No. 305 =====
Title: Mig gives ej
Words: L. Stephens
Copyright: Text: (c)*

Mig gives ej att veta tider
som Fadern i sin makt fastställt.
I smått och stort allt Guds tid bidar,
hans rådslut skall uppfyllas helt.
Jag bör då aldrig ängslig vara
för hur min morgondag sig ter,
men må jag noga ta tillvara
den tid som Gud i dag mig ger.

Mig gives ej att själv bestämma
hur Gud skall bruka mig, och var.
I kroppen är ju många lemmar
och Gud dem sammanfogat har.
Må avund och all fåfäng tävlan
helt fjärmas från mitt väsende;
om samarbete är min ävlan,
till nytta blir mitt strävande.

Mig gives ej att döma andra,
en annans tjänare är de.
De för sin egen herre vandra
och själva räkenskap må ge.
Må jag först från mitt eget öga
ta bjälken som min syn förstör,
och strängt mig akta för att lägga
en stötesten med vad jag gör.

Mig gives ej att söka hämnas
när någon kränkt och sårat mig.
I Faderns hand får allting lämnas
ty han min sak åtager sig.
Han lär sitt barn att visa kärlek
till den som minst förtjänat den.
Det onda övervinns med godhet,
och så avväpnas fienden.

===== No. 306 =====
Title: Är ditt liv en välsignelsekälla?
Words: H. G. Smyth
Music: H. G. Smyth

Chorus:
Gud, låt välsignelsens strömmar från dig
flyta till törstande själ genom mig;
din Ande bära, kärl till din ära,
fyll mig, använd mig, jag beder, o Gud.

Är ditt liv en välsignelsekälla,
är du fylld utav kärlekens brand?
Flyter levande strömmar till andra
från din ande, din mun och din hand?

Är ditt liv en välsignelsekälla,
är du tyngd av de irrandes nöd?
Har du själv sökt att visa dem Jesus,
som för dem led försmädelsens död?

Är ditt liv en välsignelsekälla,
kan det märkas du leds av hans hand?
Har du visat den döende världen
det finns liv, det finns ljus hos Guds Lamm?

Vill vi vara välsignelsens källor
må vi renas av Frälsarens blod;
och om ej vi vill hindra de andra
må vi följa vår Mästare god.

===== No. 307 =====
Title: Lev för andra
Words: R. McNaughton
Music: Daniel B. Towner

Chorus:
Lev för andra varje dag
och din broders börda tag.
Var mot alla öm och mild,
Jesus hav till förebild.

Lev för andra varje dag,
verka så till Guds behag.
Må du uti liv och ord
följa Mästaren på jord.

Lev för andra för hans skull
som så mild och kärleksfull
för dig levde, led och dog
och din synd uppå sig tog.

Lev för andra, offra dig
såsom Jesus offrat sig.
Lindra nöden kring dig här,
verka medan dagen är.

Lev för andra och till slut,
när ditt timglas runnit ut,
skall du gå till Gud med fröjd
och din lön mottaga nöjd.

===== No. 308 =====
Title: Bryt ditt bröd
Words: Sam Jones
Music: Knowles Shaw
Copyright: Text: (c)*

Chorus:
Bryt ditt bröd, giv ut i kärlek,
ymnig skörd dig förestår.
Visa att du älskar Jesus,
vårda lammen, föd hans får.

När du vandrar hem med Jesus,
mättad utav livets bröd,
är ditt hjärta ömt för andra,
lindrar du väl deras nöd?

Bär ditt liv nu frukt för Jesus,
eller synas löv där blott?
Deras liv, som hjälpa andra,
bära frukt i rikligt mått.

Giv och dig skall bliva givet!
Pröva detta bud och se
att ett mått som rinner över,
Herren dig igen vill ge.

Offra dig i trofast kärlek
och din Mästare bliv lik.
Giv dig ut med all din iver,
då blir skörden stor och rik.

===== No. 309 =====
Title: Hjärtan människor behöva
Words: John Lawley
Music: Beethoven

Chorus:
Hjärtan som baneret höja
där som striden hetast står,
som för faran ej sig böja,
hjärtan som sitt kall förstår.

Hjärtan människor behöva,
hjärtan där ej tvivel bo,
som sitt eget jag uppgiva,
själva offra sig och tro.
Hjärtan som av Jesus lära
och utav Guds hjältehär,
söka endast Herrens ära,
älska, likna honom här.

Hjärtan sanna, trogna, ömma,
som för andra känna kan,
fria från var svekfull gömma,
satta uti helig brand.
Hjärtan som uppsöka nöden,
fyllda utav Jesu sinn',
som, fast ängslade till döden,
bedja blott: Ske viljan din.

Hjärtan älskande de fallna,
rik och fattig lika ömt.
Gud ej brukar dem som kallna,
i sitt ord han dem har dömt,
endast dem som sätta hela
livet till likt Mästaren,
hjärtan som med honom dela
korset, sorger, lidanden.

===== No. 310 =====
Title: Räknad in
Words: Mrs. C. H. Morris
Music: Mrs. C. H. Morris

Chorus:
Räknad in som en trogen, en modig och sann,
räknad in bland de få som vår Gud tog sig an;
räknad in, räknad in,
bland de trogna att bli räknad in.

Chorus 2:
räknad in, räknad in,

Ej att här bliva stor eller vis eller rik,
så att människors gunst bliver min,
men mitt hjärtas begär och mitt strävande är
bland de trogna att bli räknad in.

Om det ej blir min del uti kampen mot synd
till det främsta av leden att gå,
om ej hedrad, ej känd, vart Gud önskar mig sänd
vill jag trofast för sanningen stå.

Jag är nöjd om jag vet att han tillfredsställd är
med den tjänst varje dag jag fullgör.
På min vakt vill jag stå, vart han sänder mig gå
och vill vandra vart än han mig för.

===== No. 311 =====
Title: Livets väv
Music: George J. Webb

Mitt liv är som en vävnad
här mellan mig och Gud,
där han bestämmer färgen
i det som blir min skrud.
Han väven ser från ovan,
hur mönstret där sig ter,
men jag som är härnere
blott undersidan ser.

Ibland jag undrar varför
allt lidande vävs in,
men det är Gud som väver
en väv som skall bli min.
Han låter skytteln löpa
den tid som hör därtill,
att verket blir fullbordat
och ter sig som han vill.

När livets väv fullbordats
och jag hos honom står
då ser jag övre sidan,
hur mönstrets linjer går.
Jag ser hur mörka färger
är bland de ljusa där,
och tacksamt jag då inser
hur vacker väven är.

===== No. 312 =====
Title: Varthelst det än går
Words: Gunda Åstrand
Music: Wm. G. Fischer

Chorus:
Vart det än går,
varthelst det än går,
jag Lammet vill följa
varthelst det än går.

Då, Herre, jag hört att ditt liv du utgav
att människor frälsa från död och från grav,
jag därför har jublat, du allting förmår.
Jag Lammet vill följa varthelst det än går.

Då medgång mig följt och då framåt det gått,
när glädje jag haft båd' i stort och i smått,
jag sjungit: Hur ljuva min Frälsares spår,
jag Lammet vill följa varthelst det än går.

Må vägen ock bära i dalen ibland,
må stundom den gå över öknarnas sand,
må korset mig trycka, må kampen bli svår,
jag Lammet vill följa varthelst det än går.

Snart striden är slutad, snart landet jag ser
där synd ej skall söka att fånga mig mer,
då korset är borta och kronan jag får
och Lammet jag följer varthelst det än går.

===== No. 313 =====
Title: Nu jag känner
Music: P. P. Billhorn

Chorus:
Nu jag känner, ja, jag känner
honom bättre nu än någonsin förut,
och jag älskar, ja, jag älskar
honom mera nu än någonsin förut.

Gud kallat mig från träldom, flärd och oro,
fört mig in på vägen som till livet bär.
Han dagligt fött min själ med himmelskt manna,
aldrig jag hans kärleksomsorg glömmer här.

Han prövat mig, så jag fått se min svaghet,
lärt mig se jag alltid vilse gick allen'.
Med sorg han pressat ned mitt stolta hjärta,
men han vederkvickt och styrkt mig nu igen.

En plats jag fått att tjäna i hans rike
som med daglig seger jag behålla får.
Han kraft och vapen därtill också givit
och hans Ande leder tills jag målet når.

===== No. 314 =====
Title: Världens nöd
Words: A. Foss
Copyright: Text: (c)*

Gud, vi ser hur världen lider.
Hjälp oss att förstå dess nöd,
bringa frid där folken strider,
ge de hungrande ditt bröd.
Hjälp oss, Gud, att rätt förvalta
Andens gåvor som vi fick,
likt din Son en gång befallde
dem som ut med ordet gick.

Vem kan se hur världen lider
och stå oberörd därvid?
Människor mot graven skrider
utan hopp om evig frid.
Må din maning hjärtat röra
att med hjälp till andra gå.
Vishet ge ditt verk att göra,
hjälp oss andras nöd förstå.

Gud, din skapelse hörs gråta,
sucka i sin träldom stor.
Du har svar på smärtans gåta,
du som lindrar nöd på jord.
Må ditt budskap hjärtan röra,
det är himlens glädjebud.
Må de lidande få höra
frälsningsordet från dig, Gud.

===== No. 315 =====
Title: Av kärlek driven
Words: Kenneth Dissmore
Music: D. Puffalt
Copyright: Text: (c)*
Copyright 2: Musik: (c)*

Chorus:
Av kärlek driven, än jag går
att söka efter vilsna får,
ty i mitt hjärta finns en brand
av kärlek ren till Jesu namn.

Guds röst från himlen talade,
jag hörde att han kallade.
Fast stigen okänd var för mig,
jag gladligt sade: »Gud, sänd mig.»

Jag hör att fåren ropar: »Kom!»
och ser små lamm att vårda om,
ja, syndare som ångrar sig.
Igen jag säger: »Gud, sänd mig.»

Jag vill ej fråga: »Är det jag?»
när många dör i synd var dag.
Det är min önskan, innerlig,
att villigt säga: »Gud, sänd mig.»

Hans dyra namn jag villigt bär
i kärlek till hans vilja här,
och vill lik Jesus mera bli,
han mönstret är och skall förbli.

===== No. 316 =====
Title: Till Guds sändebud
Words: Hugo Johnson
Music: Mrs. W. Bliss
Copyright: Text: (c)*

Till Guds sändebud på fälten
gäller löftet än i dag:
»Jag är med er intill änden,
edert verk är mitt behag.»
Om än platser dit han leder
kan bli fält i fjärran land,
/: de som går i tro och lydnad
bliver ledda av hans hand. :/

Om ens lott ej blir behaglig,
den Gud giver är dock bäst.
Må man alltid ha den tillit:
prövningar kan giva mest.
Man kan vänta mörka stunder,
känna världen kall och hård,
/: men hos Jesus gives hugnad
och hos Fadern trofast vård. :/

Själar finns som ännu suckar
i sin väntan på Guds frid.
Han vill bruka sina redskap
till att draga dem till sig.
Må de söka outtröttligt
efter vilsekomna får,
/: så de förda blir till Herden
och vill följa i hans spår. :/

Tjäna troget intill änden,
Gud skall minnas allt du gör.
Dagens möda, sorgens timmar,
han igenom dem dig för.
Styr med fasthet plogen framåt
helt tills dagen når sitt slut.
/: Stor blir lönen du skall skörda,
skön din vila då till slut. :/

===== No. 317 =====
Title: O, du Guds Lamm
Words: Milne Stouffer
Music: Edward J. Hopkins
Copyright: Text: (c)*

O, du Guds Lamm, vart än du leda må,
på smala vägen vill vi med dig gå.
Du giver nåd som är oss mer än nog.
Själv har du segrat och kan giva mod.

Allt från din födelse uti ett stall
förblev du ringa men upphöjas skall.
Om än förkastad utav världen här
har du det namn som över alla är.

Du är det mönster som vi följa vill,
dela med dig den smälek som hör till.
Ej vill vi dela världens ståt och prål.
Nej, vi i dig har fått ett högre mål.

Vi genom kärlek vill dig tjäna här
och med dig verka medan dagen är.
Hjälp oss att bliva till välsignelse
och hjälpa andra att din frälsning se.

===== No. 318 =====
Title: Dyrbart guld
Words: Elma Wiebe
Music: D. Puffalt
Copyright: Text: (c)*
Copyright 2: Musik: (c)*

Chorus:
Så mitt liv, som var bemängt med slagg,
Mästare, när du mig fann,
genom luttringselden måste renas,
att det till din ära bliva kan.

Dyrbart guld i eldens prov må luttras,
regn vi ifrån mörka skyar får.
Press och hetta skapar diamanter,
genom kornets död nytt liv uppstår.

Malm, som ifrån jord och berg utskiljes,
blir förädlad när den smältes ner,
så klenoder därav kunna formas,
vari Mästaren sin avbild ser.

Vem kan väl ditt verk, o Gud, förhindra?
Icke vill jag motstå vad du gör.
Tag emot och rena mig, o Herre.
Uti vishet du ditt verk utför.

===== No. 319 =====
Title: Gud en rik'dom har
Words: Paulus Gerhardt
Music: Annie F. Q. Harrison
Copyright: Musik: (c) Leonard, Gould & Bolttler. Tryckt med tillstånd.

Gud en rik'dom har i himlen,
en ofattlig skatt det är,
har en djup och evig glädje
i sin trogne Son så kär.
Gud ock har en skatt på jorden,
värdet känner endast han,
ett omätligt djup av glädje:
Kristus uti människan.

Genom käril blott av lera
Herrens nåd än strålar ren,
återspeglar till de arma
Kristi kärleks klara sken.
Kärl, fast ringa, brustna, bära
genom tidens väl och ve
skatten Gud oss fritt har givit,
gåvan stor: en Frälsare.

Kristen, hör! Fast prövad, frestad,
härlig är din kallelse.
Låt blott Herren tömd dig finna
och i honom levande.
Världen städse har föraktat
svaga käril, oavsett
att Guds rikedom de bära,
Kristi anlet's härlighet.

Må jag bliva tömd och ringa,
ödmjuk, okänd, obemärkt,
men för Kristus själv en boning,
av hans Ande fylld och stärkt.
Intet själviskt må fördunkla
i mitt liv Guds Sons gestalt.
Må jag i min vandel visa
att han är mitt allt i allt.


===== No. 320 =====
Title: Under vandringen här
Words: Gunda Åstrand
Music: J. A. Hultman
Copyright: Musik: (c) Tryckt med tillstånd av Verbum.

Chorus:
Låt oss lyfta vår blick upp till bergen och se:
hjälpen kommer från himmelens Gud!
Han en frimodig ande åt alla vill ge,
dem som älskar och lyder hans bud.

Under vandringen här sviker ofta vårt mod
när vi hinder och prövningar nå,
men vi må icke glömma att Herren är god,
han sin hjälp vill oss alla bestå.

Liksom Abraham fordom med villighet gick
till det berg där han offret frambar,
må ock vi, såsom han, modigt lyfta vår blick
när vi offrar det bästa vi har.

Om än fruktan vi hyser för kommande da'r,
för de prov vi ej genomgått än,
må vi tänka att han, som vår hjälp fordom var,
är densamme, han hjälper igen.

===== No. 321 =====
Title: Som gäster och främlingar
Words: Gunda Åstrand
Music: J. A. Hultman
Copyright: Musik: (c) Verbum. Tryckt med tillstånd.

Chorus:
O, må vi trots prövning och strid,
här under vårt främlingskaps tid,
vår tro hålla ren, att vi utan men,
når hemlandets vila och frid!

Som gäster och främlingar färdas vi här,
vårt hemland i fjärran vi ser,
vad Gud oss berett, vad öga ej sett.
Vår trohet till honom vi ger.

I himmelen har vi vårt medborgarskap,
vi undfått dess lagar och bud,
att vi här på jord, i liv och i ord,
må visa vår trohet mot Gud.

Vi väntar vår Herre, han komma ju skall,
ty så hördes änglarnas ord.
O, månne vi då skall provet bestå?
Skall han finna tro här på jord?

===== No. 322 =====
Title: Under gångna tider
Words: Hugo Johnson
Music: H. L. Gilmour
Copyright: Text: (c)*

Under gångna långa tider
har det funnits några få
som har troget tjänat Herren
på den väg de vandrat på.
Dessa skådade i fjärran
till ett bättre löftesland
och en stad som Gud beredde
med sin kärleksfulla hand.
Främlingar på jorden gick de
med sin håg vänd till hans bud.
Han erkände dem, ej blygdes
för att kallas deras Gud.

De har varit få och ringa
på sin tid mot löftets land
men har blivit till en skara
där de samlats efter hand.
Genom tron på Herrens löften
gavs dem kraft att hålla ut,
och så vann de Guds behag här,
fick sitt vittnesbörd till slut.
De är nu en sky av vittnen
som kan vittna om den nåd
som ock står till vårt förfogan'
om vi följer Herrens råd.

De har efterlämnat fotspår
som ej tiden plånat ut.
Deras liv till oss än talar,
vi vill följa dem till slut.
Anden i dem blev fullkomnad
genom kärlek, hopp och tro;
nu hos Fadern får de vila
i en evig frid och ro.
Må vi följa dessa fotspår
av de gamle här på jord,
bli, som de, vår Herres vittnen
uti både liv och ord.

Jesus vägen gick och känner
till var prövning på vår stig,
och i kärleksomsorg säger:
»Upp, mitt barn, kom, följ du mig!»
Må vi sträcka oss mot målet,
glömma allt bakom oss här,
och med smorda ögon skåda
vad för oss utlovat är.
Vi har löfte om ett rike
som ju icke bäva kan,
och, med alla som når målet,
underbar gemenskap sann.

===== No. 323 =====
Title: Förbliv i Gud
Words: Sam Jones
Music: George T. Caldbeck
Name: Pax Tecum
Copyright: Text: (c)*

Förbliv i Gud, gå fram med tålamod.
Han ger dig nåd till seger, Herren god.

Förbliv i Gud i frestelsernas stund.
Var fast och sann och bygg på säker grund.

Förbliv i Gud i varje prövningstid.
Hans nåd är nog och han dig giver frid.

Förbliv i Gud och tåligt korset bär.
Gör fast utkorelsen och kallet här.

Förbliv i Gud när andra ej går fram.
Den gren bär frukt som bliver i sin stam.

Förbliv i Gud och lyd hans vilja all.
Hans avsikt i ditt liv uppfyllas skall.

===== No. 324 =====
Title: Må de vara ett
Words: Garrett Hughes
Music: John R. Sweney
Copyright: Text: (c)*

Chorus:
Ett med dem som fordom var,
ett ock med hans trogna nu,
ett i honom som förenar
oss i kärlek, hopp och tro.

»Må de vara ett, min Fader,»
Jesu ömma vädjan ljöd.
Så han bad för sina egna
förr'n han mötte korsets död.

»Må de vara ett som vi är,
de du givit i min famn.
Jag dem lämnar kvar i världen
som ett vittne för mitt namn.»

»Må de vara ett, min Fader,
alla som skall tro på mig,
visande för alla släkten
att jag utsänd var av dig.»

»Må de vara ett,» vår Frälsar'
vädjar ännu inför Gud.
Sammanbundna uti kärlek,
vi är hans utvalda brud.

===== No. 325 =====
Title: Guds ljus i världen
Music: Cuthbert Howard
Name: Lloyd

Guds ljus i världen skiner nu
där Kristi liv får bo.
I Kristus vi har blivit ett
från alla folk, i tro.

I Kristus är ej nord, ej syd
och icke öst och väst,
men i hans rike tjänar vi
där det behöves bäst.

Om än vi uti dagligt liv
ej med varandra är,
dock våra tankar spänner bro,
vi står varandra när.

I våra hjärtan alla vi
av Kristi kärlek fått
och strider samman för hans tro
var än vi fått vår lott.

===== No. 326 =====
Title: Genom tvivel, sorg och mörker
Words: Bernard S. Ingemann
Music: J. B. Dykes
Name: S:t Oswald

Genom tvivel, sorg och mörker,
ledda av Guds starka hand,
sjunger vi med glad förväntan
på vår väg mot löftets land.

Klart framför oss genom mörkret
Herrens ljus oss leder fram,
pilgrimsskaran sig framtränger,
ingenting den skrämma kan.

Guds närvaro och gemenskap
med hans återlösta små
jagar bort all skräck för mörkret,
visar vägen de skall gå.

Vi gemenskap har på resan,
samma tro och samma hopp,
tränger fram med samma iver
mot vårt mål för livets lopp.

Samma ljud från tusen läppar,
alla stämmer in som en,
samma strid och samma faror
under hela vandringen.

Samma glädje, fröjd och jubel
när vi sjunger Lammets sång,
när inför Guds tron tillsammans
vi skall lova Gud en gång.

===== No. 327 =====
Title: O, Herre kär
Words: John Martin
Copyright: Text: (c)*

Chorus:
O, skall vid natt din återkomst upprinna,
vid gryning eller stilla aftontid?
Kom till ditt rike när din tid är inne,
och kom ihåg mig då, jag ber så innerligt.

O, Herre kär, se nattens skuggor fallerØ
om bara dagen ej så snart svann bort!
Se, fälten vitnar, folkslag nu oss kallar;
så stor är skörden och så litet gjort.
Men kallar du när åkerns säd blir skuren,
när gyllne kärvar samlas in till dig,
eller när skörden till ditt hus är buren,
hjälp mig då, Herre, glatt att svara: »Här är jag.»

I fordomsdagar ville folk dig följa
trots dagens hetta, nattens mörka vakt,
för din skull for på havets vilda böljor;
jag dela vill vad du på dem har lagt.
Smörj mig, att jag kan samla in i ladan;
bevara mig att jag ej skingra må,
men samla hem till dig i himlastaden
där mott och mal ej finns och tjuvar ej kan nå.

Med glädjens budskap vill jag gå till andra;
ty det är bäst, fast minst bland dina små,
att ödmjukt tjäna och med dina vandra,
och sträva redo på min plats att stå.
Hjälp mig att hålla Ø tills min tid har svunnit Ø
ditt ord och bud som skänkt mig hopp och liv;
om, när du kommer, jag till stoft har hunnit,
uppväck mig, Herre, då; en plats hos dig mig giv.

===== No. 328 =====
Title: I Kristus finns ej öst, ej väst
Words: Sandy Scott
Music: J. B. Dykes
Copyright: Text: (c)*

I Kristus finns ej öst, ej väst,
ej heller syd, ej nord,
en helig hjord, hans folk är ett
fast kringspritt här på jord.

Guds folk med Kristus, i vart land,
en ljuv gemenskap har
där Andens endräkt binder dem
i friden underbar.

Som bröder, systrar i en tro,
från varje folk och land,
förenade, från träldom fri,
ett verk av Herrens hand.

Ut ifrån jordens alla hörn
skall, vid basunens ljud,
till den hon älskat mer än allt,
församlas Kristi brud.

===== No. 329 =====
Title: Herrens dag
Words: Jack Annand
Music: H. P. Danks
Copyright: Text: (c)*

Chorus:
Lyft din blick, den tid är när
då Guds stora dag är här.
O, se till att du då är
vakande och redo!

Chorus 2:
Lyft din blick, den tid är när
då Guds stora dag är här.
O, se till att du då är
vakande och redo!

Väntar du på Herrens dag
då han hit skall komma?
Tiden närmas då han själv
hämtar sina fromma.

Världens rikens makt och prål,
folk som stolt sig häva
skall då bringas ned i stoft,
böja knä och bäva.

O, må livets omsorg ej
dig från Herren föra,
så du mister lusten till
att hans vilja göra.

Salig den som håller ut
i sin kärleks iver,
genom nattens långa vakt
vakande förbliver.

===== No. 330 =====
Title: Tålmodigt vänta
Music: G. Peterson
Copyright: Musik: (c)*

Tålmodigt vänta på Herren,
tro på hans heliga ord!
Hjärtats begär han uppfyller,
styrka du får vid hans bord.
Aldrig förtröttas att vänta,
Herden ej slumrande står.
Den som blott bidar på honom
kraft och förnyelse får.

Tänk om han kommer i morgon,
tidigt i dagningens gry,
tänk om han kommer i afton
just innan solen ses fly.
Tänk om han kommer vid midnatt,
månne du då är beredd?
Tåligt förbliv tills det dagas,
arbeta, vaka och bed!

Vänta din Herre, han kommer,
det skall uppliva dig här.
Sök under dagar av möda
styrka ditt hjärtas begär
att bliva trogen mot honom
som vid sitt löfte städs' står.
Inför hans tron får du komma,
fri ifrån rädsla och tår.

===== No. 331 =====
Title: Jesus en gång skall regera

Chorus:
Jesus med himmelens änglar skall komma.
Lammet och Gud vare ära och lov!

Jesus en gång skall regera,
säger en röst till oss än.
Hör från det heliga ordet:
»Snart skall jag komma igen.»
Om än bespottare säger:
»Världen förblir som den är»,
löftet Gud gav skall ej svika.
Dagen, den stora, är när.

Snart skall ju alla få skåda
Jesus i ära och makt.
Riken och folk skall då bäva
inför hans härlighets prakt.
Tiden är nära då ondskans
välde för Herren må fly.
Underbar dagen som stundar,
fredsrikets morgon skall gry.

Giv, du barmhärtige Fader,
att vi med frimodighet
framstår när Människosonen
kommer i stor härlighet!
Hjälp oss i bönen att vaka,
aldrig förtröttas i den,
tåligt förbida den dagen
när han skall komma igen.

===== No. 332 =====
Title: I Jesu hand
Words: Kenneth Dissmore
Music: M. J. Babbit
Copyright: Text: (c)*
Copyright 2: Musik: (c) Copyright 1917. Förnyad 1945. Broadman Press. Anpassad och tryckt med tillstånd.

Chorus:
Jag vill lämna allt hos Jesus,
allt som sker förstår ju han.
Det som jag ej här kan ändra
lämnar jag i Jesu hand.

När mitt hjärta tyngs av bördor
och jag inte kan förstå,
det jag ej kan råda över
lämnar jag åt Jesus då.

Mänskligt sinne tvivlar ofta,
vacklar mellan ont och gott,
men hos Jesus finns ju svaret,
viljan hans bestämmer blott.

Ingen är så god som Jesus;
jag var dag till honom ser.
Jordisk skatt som många älskar
måste efterlämnas här.

En dag måste alla skåda
Jesus upphöjd över allt,
varje stolt och mäktigt rike
inför Herren böjas skall.

===== No. 333 =====
Title: Hans väg är bäst
Words: Mrs. Rene Beattie
Music: Alexander Lee
Copyright: Text: (c)*

Chorus:
Hans väg är bäst, jag följer blott
de spår som Mästaren har gått.
Min önskan är att värdig bli
den plats som han berett för mig.

Jag lyssnar till min Herres röst
och hjärtat rörs inom mitt bröst.
Trots synd och strid hans ord hörs klart:
»Var vaken, bed, jag kommer snart!»

Jag vill begrunda dessa ord,
att han regera skall på jord
med sin utvalda, köpta brud
som troget följt hans väg och bud.

Fast många Jesu väg försmår,
föraktar honom, vilse går,
i hjärtat brinner mitt begär
att godkänd bli av honom här.

Hans kärlek tillfredsställer mig,
han giver nåd tillräckelig
att löpa tills jag målet når,
då Herren själv jag skåda får.

===== No. 334 =====
Title: Oroas ej
Words: James Jardine
Music: A. H. Ackley
Copyright: Text: (c)*
Copyright 2: Musik: (c) Copyright 1913, 1941. The Rodeheaver Co. USA, Word Music (UK), (a division of Word (UK) Ltd),
Copyright 3: Northbridge Road, Berkhamsted, Herts. HP4 1EH, England.

Chorus:
Var sann i dag, låt ej »i morgon»
med moln beskugga nu din själ.
Var sann i dag och dina sorger
på honom kasta! Allt blir väl.

Oroas ej, var sann mot Jesus,
om törnbeströdd din stig än är.
En dag skall hjärtat glömma sorgen
när du får se din brudgum kär.

Oroas ej i mörka stunder
då intet ljus beströr din stig,
snart skall hans sol, en molnfri morgon,
gå upp med evigt ljus för dig.

Oroas ej, gå fram med Jesus
och mättas av hans kärlek ren.
På jorden misskänd, men i himlen
får du ett hem med frälsaren.

Oroas ej, ty Jesus kommer,
vår längtans mål vi då skall nå
och honom se i all hans skönhet.
Rättfärdighet skall härska då.

===== No. 335 =====
Title: Jag kan ej se långt
Words: Adelaide A. Pollard
Music: Daniel B. Towner

Chorus:
Hjälp mig, att nästa steg jag tager
i räta spår gå fram med hopp.
Håll du min hand, min gode Herde,
att jag fullbordar väl mitt lopp.

Jag kan ej se långt fram i tiden,
men du, o Gud, har lovat mig
en dag i sänder kraft och ledning
för nästa steg uppå min stig.

I varje frestelse en utväg
och nåd du ger att härda ut,
ty du, som själv har varit frestad,
från snaror skydda kan till slut.

Hjälp mig förgäta alla felsteg,
från själviskhet håll du mig ren.
Lär mig att alltid skåda framåt,
jag önskar följa dig allen'.

När tidens mörka stormar brusar
och skymmer vägen för min blick,
igenom mörkret hjälp mig vandra
med fasta steg den väg du gick.

===== No. 336 =====
Title: Morgondagen
Words: Marion MacPherson
Music: Marion MacPherson
Copyright: Text och Musik: (c)*

Chorus:
I kärlek gömmer han vår morgondag
med all dess möda och besvär,
för väl han vet att dagens bördor tunga
nog för oss att bära är.

Vår morgondag för oss är helt okänd,
i dag vi framåt går,
betror vår framtid i vår Faders hand,
han planlagt vägen vår.

Vi kan ej se så långt på Herrens väg,
men på hans kärlek tro.
Vi följer i förtröstan på vår Gud,
går fram mot himlens ro.

De faror som så ofta dolda är
längs stigen där vi går
är kända för vår Gud, och hans beskydd
från snaror vi nu får.

När molnen på vår himmel hopar sig,
så hör då Faderns röst:
De skall passera, det givs löfte om
en dag så full av tröst.

===== No. 337 =====
Title: »I dag» är min
Words: Virgil P. Brock
Music: Blanche Kerr Brock
Copyright: Text och Musik: (c) Copyright 1941, (c) Renewed 1969 by The Rodeheaver Co. (a division of WORD, INC).
Copyright 2: All rights Reserved. International Copyright Secured.

»I dag» är min, just dagen Gud mig ger,
jag kanske aldrig morgondagen ser,
då tid att verka mig ej gives mer.
»I dag» är min, just dagen Gud mig ger.

»I dag» är min, att sjunga glädjesång
som lättar steg för den som i sin gång
är trött av möda under dagen lång.
»I dag» är min, att sjunga glädjesång.

»I dag» är min, att visa kärlek här,
att hjälpa dem som tunga bördor bär
och skynda dit jag ser att nöden är.
»I dag» är min, att visa kärlek här.

»I dag» är min, jag kanske fler ej får.
Mitt lopp kan sluta när jag afton når.
Skall »Väl gjort!» höras när för Gud jag står?
»I dag» är min, jag kanske fler ej får.

===== No. 338 =====
Title: Begynn din dag med Gud
Words: Horatius Bonar
Music: C. Bryan

Begynn din dag med Gud,
i bön till honom gå,
upplyft ditt hjärta till hans tron,
sök av hans glädje få!

Tag fram Guds ord en stund
och läs däri med tro,
att det må helga tankarna
och giva själen ro.

Fortsätt din dag med Gud
hur än ditt liv sig ter;
i hemmet, borta, var du är,
han sin gemenskap ger.

Hav tankarna hos Gud,
i hjärtat trofast bliv,
med tack hans godhet erkänn glad
och lovsång honom giv!

Avsluta så din dag:
för Gud din synd bekänn;
förlita dig på Jesu blod,
det renar dig igen.

===== No. 339 =====
Title: Mitt kära barn
Music: Frank Bruce
Copyright: Musik: (c)*

Mitt kära barn, räds ej för det okända,
förfäras ej för krav som ställs på dig!
Vad som är framför ser du ej måhända,
men det är nog att det är känt av mig.

Om du idag ej ser den dolda mening
i vad jag bjuder, skall det bliva klart.
Gå fram i tro, från tvivel sök få rening;
när du så gör skall allt bli uppenbart.

Ett enda steg, men det är för ditt bästa;
ett steg är nog för den som går i tro.
Tag detta steg och du skall se det nästa,
ty steg för steg jag leder dig till ro.

Stå ej förskräckt inför allt som dig motstår.
Var oförfärad, litande på mig.
Du framgång får, blott följ i mina fotspår,
ty jag, din Herre, skall gå före dig.

Grip modigt an det verk som är för stunden.
Du har mitt löfte som ett trofast stöd.
Var prövning med din framtid är förbunden.
Jag hjälper genom ända till din död.

===== No. 340 =====
Title: En liten tid
Music: Charles H. Gabriel
Words: Sam Jones
Copyright: Text: (c)*

Chorus:
Vår lilla stund så hastigt flyr,
snart evighetens morgon gryr.
Ta vara på din korta tid,
o verka, be med all din id.

En liten tid oss given är
att lida då vi korset bär,
att möta världens hat och hån
och bära smälek med Guds Son.

En liten tid att kämpa här
uti den kraft som Gud beskär.
I kampen Herren står oss bi
och genom honom segrar vi.

En liten tid att löpa än
tills vi har nått till målet hän.
Vi dela skall en fröjd som hans
när han oss ger vår segerkrans.

En liten tid att hålla ut,
bevara tron till livets slut,
att föda här hans får och lamm
och härliggöra Mästar'ns namn.

===== No. 341 =====
Title: Bara ett liv att ge
Words: Mary Lindley
Music: Joseph P. Webster
Copyright: Text: (c)*

Chorus:
Bara ett liv att ge,
jag vill visligt förvalta mitt lån,
att till sist, jublande,
jag får höra »Väl gjort!» av Guds Son.

Chorus 2:
Bara ett liv att ge,
att till sist, jublande,

Bara ett liv på jorden jag har,
som en fläkt, som en sky flyr det bort.
Jag kan icke behålla det kvar,
o, min livsdag försvinner så fort!

För att skörda till sist hundrafalt
må jag mista mitt liv här på jord,
i att tjäna och giva mitt allt
uti lydnad för Mästarens ord.

Bara ett liv, och vitt fältet är.
Jag kan se att i världen är nöd
och jag vet att mitt liv Gud begär.
Honom tjäna jag vill till min död.

===== No. 342 =====
Title: Tiden svinner
Words: Sam Jones
Music: C. D. Tillman
Copyright: Text: (c)*

Chorus:
Köp av guldet, oförgängligt,
högtidsklädnad vit och ren,
köp av Herrens ögonsalva,
se och följ Guds klara sken!

Tiden svinner, o så hastigt,
år och dagar ilar bort.
Gör var dag ditt allra bästa,
döden kommer inom kort.
Levnadstiden snart är över,
kommer aldrig mer igen.
Dyrbar tid och kraft ej slösa
på vad fåfängt är, min vän.

Tiden hastar ständigt framåt,
ej en timme fås igen.
Nattens skuggor sakta lägras,
bådar slut på vandringen.
O, stå upp och flitigt verka
medan ännu dag det är.
Sök att sådan rik'dom samla
som ej mal och rost förtär.

Herrens Ande dig förvandlar
och till Kristi likhet gör,
om du fruktar för att göra
sådant som hans verk förstör.
Jesus lär oss all Guds sanning.
Lyssna stilla, tag dig tid,
lär av honom, mild och ödmjuk,
och din själ får ro och frid.

===== No. 343 =====
Title: Var stilla, min själ
Words: L. P. Elleby

Var stilla, min själ, var stilla, min själ,
var stilla för Herren, din Gud.
Var stilla, ty han är den som dig kan
ge makten att hålla hans bud.

Var stilla, min själ, för Herren, din Gud.
Hos honom förändring ej sker.
Han var vad han är, han är vad han var,
och allt vad han lovar, han ger.

Var stilla, min själ, och vila i Gud,
så skall han sin nåd dig bete.
Tålmodig blott var den tid du har kvar,
så skall du hans härlighet se.

Var stilla, min själ, för Herren, din Gud.
Han känner ditt bästa förvisst.
Han ställer det så att allting dock må
till gagn för dig bliva till sist.

Var stilla, min själ, för Herren, din Gud.
Han älskar dig trots dina fel.
Är vägen dig lång och världen dig vrång,
han är dock din klippa, din del.

===== No. 344 =====
Title: Må jag frukta bli efter
Words: Georg Hemdal
Music: John R. Sweney
Copyright: Text: (c)*

Chorus:
Må jag frukta bli efter och därför i tro
följa rösten som kallar mig så:
Kom i dag till min nåds och barmhärtighets tron,
jag vill hjälpa dig vägen att gå.

Skall jag komma till vilan som Gud har berett
för de trogna som följt honom här?
Eller skall jag bli efter, fast vägen jag sett,
och gå miste om sällheten där?

Skall förgäves jag här ha fått sanningen se
och förgäves ha kämpat en tid,
men till sist bliva efter i otro, o ve,
och gå miste om vilan i frid?

Skulle jag icke följa min Mästare kär
tills min levnad på jorden är slut?
Skulle jag icke vandra den väg han mig lär,
att hos honom jag må vila ut?

===== No. 345 =====
Title: Jag vill kämpa

Jag vill kämpa, jag vill strida
för ett evigt liv.
Jag vill sträva, tåligt bida,
Herre, kraft mig giv.
Ingenting mig hindra får,
framåt blott i Jesu spår!
Ila, ila, ingen vila
förr'n jag målet når.

Kallad att en gång för tronen,
för din tron, Guds Lamm,
saligt höja segersången,
må jag skynda fram.
Till Guds härlighet det bär,
allting må försvinna här,
blott jag hinner, blott jag vinner
segerkronan skön.

Mot det målet i det höga,
mot en evig frid,
rikta, Herre, själens öga,
var min kraft i strid.
Lockar världen, var mig när,
smädar hon, mig tröst beskär.
Mig försvara, mig bevara
i din nåd, min Gud!

===== No. 346 =====
Title: Vår Faders hand
Words: Sandy Scott
Music: R. Crosbie
Copyright: Text: (c)*

Chorus:
Trots vågors brus, då böljorna slog högt,
mitt uti stormen Herren somnat tryggt.
Vi kommer fruktan, tvivel i vår håg?
Vår Faders hand behärskar vind och våg.

När havets djup av stormen upprört var
blev faran stor, dock Jesus somnat har.
Hans Faders hand behärskar vind och hav,
sin egen Son han daglig ledning gav.

Frimodig var när stormar kring dig slå
och mörka moln uppå din himmel gå.
Vår Faders hand skall styra oss i hamn,
hans stora nåd till seger leder fram.

Vi skulle ängslan fylla hjärtat mer
och tårar skymma? Herren hjälp oss ger.
Varför bli modfälld eller gå med sorg
då Herrens vård är oss en säker borg?

Så låt oss vandra vägen modigt fram,
för varje dag oss Herren leda kan.
Vår ovän flyr och bergen vika må
om för vår Gud vi fast och troget stå.

===== No. 347 =====
Title: Intet har uteblivit
Words: Mabel Smith
Music: Mrs. Mary Lou Todd
Copyright: Text:(c)*
Copyright 2: Musik:(c)*

Intet har uteblivit som Gud lovat
att ge oss med sin ende Son så kär.
Hans ord består mer fast än jord och himmel;
han står oss bi tills vi fullbordat här.

Intet har uteblivit när vi vände
i sorg till honom och han gav oss tröst.
Han gick bredvid oss när vår stig var enslig
och styrkt' vårt mod med ljudet av sin röst.

Intet har uteblivit som Gud talat
sen tiden grytt, och än han trofast är.
När vi i lydnad följer Jesu fotspår
bör vi ej frukta, nödig kraft han ger.

Han skall ej svika när till sist vi frambär
med kärlek ren vår aftonoffergärd.
O måtte den, vår sista kärleksgåva,
trots ringhet, bli för Fadern aktningsvärd.

===== No. 348 =====
Title: Än en gång
Words: June Grundström
Music: Oscar Ahnfelt
Copyright: Text: (c)*

Än en gång Gud säger: »Jag förlåter,»
när jag felat har på livets stig.
Än en gång han tröstar när jag gråter
ångerns tår, då han vill rena mig.
Fader Gud är nådig och barmhärtig.
Ömt han vårdar mig i omsorg god,
och jag vet att jag är icke värdig
allt han gör och ger i tålamod.

Än en gång han tröstar brustet hjärta
när i sorgens dräkt igen jag går.
Än en gång han lindrar själens smärta
och i kärlek läker hjärtats sår.
Han förstår mig mer än någon annan,
han som kom i människogestalt,
och att lindra själens nöd det kan han,
ty han själv blev prövad här i allt.

Än en gång han talar en förmaning
och till mig vill säga: »Barn, giv akt!»
Än en gång han giver mig en varning
att för faror vara på min vakt.
Han vill rädda mig från alla snaror
som läggs ut vid vägen där jag går,
och påminna, trots de många faror,
trygghet finnes dock i Jesu spår.

Än en gång ett ljud hörs sakta susa;
för min själ är det en ljuvlig sång
som jag öva vill att kunna sjunga
med i Lammets stora kör en gång.
Han är min och jag är hans för evigt.
Över Jesus fröjdar jag nu mig
med en outsäglig, härlig glädje
och ett jubel som är innerligt.

===== No. 349 =====
Title: Jag är hans
Words: Sam Jones
Music: William H. Doane
Copyright: Text: (c)*

Chorus:
Jag är hans, evigt hans,
intet kan oss skilja.
Kärlek starkare ej fanns.
Ske i mig hans vilja.

»Världen jag besegrat har,»
hör vad Jesus säger!
Vandrande i sanningen,
frihet sann jag äger.

Litande på Lammets blod,
molnen flyr och gråten;
från all synd det tvår mig ren,
den är mig förlåten.

Gudomskärlek för mig fram
genom dagens prövning,
och jag sjunger lovets sång
för hans stora frälsning.

Nu i nåd jag växa får,
ljuv är Jesu lära.
De som älskar Gud till slut
dela får hans ära.

===== No. 350 =====
Title: Min tjänst
Words: Elma Wiebe
Music: J. Bruce Evans
Copyright: Text: (c)*

Chorus:
Min tjänst, Herre, är för dig, för dig.
Min tjänst, Herre, är för dig.
I sorg och i nöd, i liv och död,
min tjänst, Herre, är för dig.

Människor ej jag tjänar,
icke till dem jag ber,
men inför Herrens åsyn,
efter den nåd han ger;
och för min egen Herre
faller jag eller står.
Mänskliga domar om mig
icke för Gud består.

Må jag då lära alltid
kärleksfull vara, Gud,
trogen din Sons exempel
och mot din viljas bud.
Är jag i skuggodalen
eller i solljus dag,
låt mig då finna vila
blott i ditt välbehag.

Hjärtat är ont och svekfullt,
jag har ej lit därtill.
Giv mig din Andes ledning
så att jag ej far vill'.
Hjälp mig i trohet tjäna,
bygga på klippans grund,
se blott på dig, o Jesus,
dagligt, ja, varje stund.

===== No. 351 =====
Title: Fastän ej ansedd
Words: Sam Jones
Music: F. H. Geue
Copyright: Text: (c)*
Copyright 2: Musik: (c)*

Fastän ej ansedd i världen vill jag
utså mitt liv här likt Jesus var dag.
I Andens åker jag gladligt det sår.
Eviga livet från Herren jag får.

Fastän ej ansedd i världen, Guds Son
led utan klagan och bar andras hån.
Skulle då jag söka korset undgå?
Han bör tillväxa, jag avtaga må.

Fastän ej ansedd i världen, jag ser
fram uti tro till den lön Herren ger.
När döden tystat all smälek och hån,
ovansklig ära jag får hos Guds Son.

Fastän ej ansedd och här missförstådd
följer jag Herren och lyder hans råd.
Herren förstår mig, o tanke så skön,
bär jag mitt kors får jag kronan som lön.

Fastän ej ansedd jag, lycklig och nöjd,
tjänar min Mästare var dag med fröjd.
Liv eller död, vad här väntar mig än,
Gud kan ej ljuga, jag liv får igen.

===== No. 352 =====
Title: En tjänare-skepnad
Words: Gunda Åstrand
Music: Ira D. Sankey

En tjänare-skepnad, o Herre, du bar
då du här på jorden bland människor var,
och du dina lärjungar visade då
exemplet som de skulle följa också.
Mästare kär, lär du ock mig
att den är den störste som ödmjukar sig.

När högmod i lärjungar's hjärtan det var,
den ringaste platsen ibland dem du tar.
Du tvår deras fötter och därmed dem lär:
att tjäna varandra det största dock är.
Mästare kär, mig också lär
att följa exemplet som du lämnat här.

I tron kan jag skåda din dyra gestalt,
hur du inför Fadern var ödmjuk i allt;
ja, du intill döden var lydig hans bud
och därför du upphöjd har blivit av Gud.
Mästare kär, lär också mig
bli ringa och ödmjuk att mer likna dig.

===== No. 353 =====
Title: Ett litet barn
Words: L. Stephens
Music: D. Puffalt
Copyright: Text: (c)*
Copyright 2: Musik:(c)*

En dag en tanke ond upprann
i lärjungarnas sinn' och själ,
ett uselt frö sin jordmån fann
och där fick gro och växte väl.
Vem vore störst, de undrade;
det ledde till en diskussion
som efterhand urartade
och blev en tvist med elak ton.

Ett litet barn då ställdes fram,
en skön och härlig förebild,
och männens högmod vek med skam
för barnets ande, ödmjuk, mild.
Förstummad blev var stolt replik
inför så'n undergivenhet
som var en tyst men klar kritik
mot människans förmätenhet.

Ett litet barn är anspråkslöst,
förtröstar med en enkel tro,
ej hyser orätt i sitt bröst
men lever i sann hjärtero.
Ett barn är öppet, fördomsfritt,
ej hyckla kan, ej gör sig stor,
vet ej av svek, ej söker sitt,
men i dess själ blott trohet bor.

Den som vill gå i främsta led
och tävlar om att vara störst
skall dock omsider bringas ned,
den siste skall en dag bli först.
Hur gott om vi ödmjuka är
som Jesu efterföljare,
betraktar andra som förmer
och bliver allas tjänare.

===== No. 354 =====
Title: Hjärtats åtrå och begär
Words: Glenn Smith
Music: Glenn Smith
Copyright: Text och Musik: (c)*

Ett hjärta som förkrossat är
vår Gud skall ej försmå.
Han längtar bli vår kraft och sköld
och vill oss råd bestå.
En ödmjuk ande nyckeln är
som öppnar hans förrådshus.
Vandrar vi i trofasthet,
vi hjälp och misskund får.

På snabbhet loppet ej beror,
på styrka ej vår strid.
De vinner som med tålamod
står fast i motgångstid.
I bönen Jesus vann var kamp
och lugn han tog var seger.
Han i döden gav sitt liv
och misskänd blev därvid.

Det seger finns för var och en
som trofast håller ut,
som hör Guds röst och följer den
och aktar på hans bud,
som håller skruden vit och ren
fast andra vacklar, faller.
Deras liv blir andras hjälp
och glädje åt vår Gud.

Vårt hjärtas åtrå och begär
en dag skall komma fram.
Om vi vårt liv likt Jesus så
uti Guds makt och namn,
skall frukten som vi bär bestå
och bli till evig glädje,
och vårt vittnesbörd på jord
skall ära här Guds Lamm.

===== No. 355 =====
Title: Med ett sant, förkrossat hjärta
Words: Harry Fleming
Music: Robert Lowry
Copyright: Text: (c)*

Med ett sant, förkrossat hjärta,
sittande vid Jesu fot,
lyssna vi till ord så dyra
och med fröjd dem ta emot.
Det ger hugnad då vi prövas,
livar varje rent begär,
/: hjärtat fylls med Kristi kärlek
och med nit för Herren kär. :/

Ett är varje dag av nöden
när vi i hans fotspår gå:
taga tid att bida, lyssna,
vad han säger akta på.
Det ger mod att kämpa kampen
och förnyar oss igen.
/: Vi med Jesus skola ständigt
segra över fienden. :/

Låt oss välja då att lyda,
ödmjukt söka Herrens råd.
Han uppfyller oss med Anden
och förlänar kraft och nåd.
Han har lovat vara med oss,
och hans sakta röst oss når.
/: Detta är vår fröjdekälla:
vetande han med oss går. :/

===== No. 356 =====
Title: Starkast bland de starka
Words: Sam Jones
Music: Mrs. C. H. Morris
Copyright: Text: (c)*

Chorus:
Starkast bland de starka är han,
seger han oss giva kan.
Han i förbön träder,
inför Gud han beder.
Starkare än allt är han.

Guds väg, fast smal och ringa,
jag måste vandra på.
Jag vill ändå ej klaga
ty han skall med mig gå.
Fast synden kring mig råder
och fiender jag får,
mitt hopp, min sköld är Jesus,
och så jag framåt går.

Jag hör hans ljuva stämma
trots stormens vilda hot.
Hans röst min själ hugsvalar,
han stöder här min fot.
På mig hans hand nu vilar,
med fröjd mitt hjärta slår,
ty Jesus nu mig leder,
och så jag framåt går.

Fast stor är vedermödan,
han lönen större gör.
Hans härlighet är evig
och glädjen aldrig dör.
Hans närhet är min hugnad
trots sorg och smärta svår.
Han är min tröst för evigt,
och så jag framåt går.

===== No. 357 =====
Title: Uti livets kamp
Words: Gunda Åstrand
Music: Dora Boole

Chorus:
Må vi därvid se på Jesus
såsom trons fullkomnare.
Han försmådde världens glädje,
utstod korsets lidande.

Uti livets kamp och tävlan
må vi troget hålla ut.
Se på målet! Efter ävlan
väntar lönen där till slut.

Må vi ej oss se tillbaka,
det oss endast hindra vill.
Men vi må oss själv' försaka,
återhållsamhet hör till.

Ja, på Jesus må vi tänka
att vi ej uppgivas må.
Det kan mod och hopp oss skänka
så att vi kan målet nå.

Som en drömbild, skall försvinna
äran som i världen vanns.
Men vi löper för att vinna
oförgänglig segerkrans.

===== No. 358 =====
Title: Som när morgonen gryr
Words: Kenneth Dissmore
Copyright: Text: (c)*

Chorus:
Då en sång från vårt innersta hjärta uppstår
till vår Konung och Frälsar' som all ära får.

Som när morgonen gryr, frisk av daggen på jord,
må vi, Herre, förnyas igenom ditt ord.
Må din helige Ande här själens begär
alltid styra så vi håller din vilja kär.
Låt oss, Herre, i medgång och motgång var dag,
alltid verka och leva till ditt välbehag.

Denna värld vill försöka att vända oss bort
från din vilja och vägen till himmelens port.
Må gudomliga kärleken bliva vår del,
och må hoppet i Kristus förankra vår själ.
Som en eldstod så lyser du upp livets stig,
vi är trygga i faror när vi följer dig.

Må med glädje vi motta din kärlek, o Gud,
alltid redo att uppfylla Mästarens bud.
Liksom änglar i himmelen lyder ditt ord,
må vi lära att göra din vilja på jord.
Om än skuggorna faller och kampen är svår
är din hand alltid uträckt, vi seger uppnår.

Må ej rik'dom och ära bli målet vi har,
må ej världens förlustelser fylla vårt kar.
Ty de ting som vi samlar snart mister sin glans;
denna världen förgår med sin härlighetskrans.
Må din hand vara uträckt och leda oss fram
tills vi målet har nått, som är himmelens »hamn».

===== No. 359 =====
Title: Jag annan kraft behöver ej
Words: Jack Annand
Music: Lowell Mason
Copyright: Text:(c)*

Jag annan kraft behöver ej
än den du ger, Förlossare,
du riklig nåd beskär.
I svaghet jag ny styrka får
och segrar uti striden svår
ty du min klippa är.

All köttslig kraft vanärar dig
då människan förlitar sig
på självtillräcklighet.
Men den vars lit till dig är satt
är lik ett träd med gröna blad
och frukt i ymnighet.

Ej annan bok behöver jag
än Herrens helga ord och lag,
hans ljus för människan.
Ja, Gud, ditt sanningsord består
från ungdom intill gamla år,
ledstjärnan trogen, sann.

Vem skulle överge ditt ord,
din källa, Gud, ditt rika bord,
och söka något mer?
Din Son ger liv, rättfärdighet,
sann visdom och sann helighet;
han allt i allo är.

===== No. 360 =====
Title: Stark i den kraft
Words: Hugh Roberts
Music: Hugh Roberts
Copyright: Text och Musik: (c)*

Stark i den kraft som mildhet ger,
i kärlek, hopp och tro,
jag kämpar fram på livets väg
och söker evig ro.
Jag är ledd av Morgonstjärnan här
fast mörkret tränger på.
Troget strålar den och steg för steg
visar vägen jag skall gå.

Ditt klara sken försäkrar mig,
mitt hopp är starkt i dig,
och glansen från din nådastol
upplyser städs' för mig
vilka skatter som förvaras där
för varje trogen själ
som vill ge sitt liv i tjänst för dig
och som söker andras väl.

Min styrka är i dig, o Gud,
och intet fattas mig.
Din nåd är alltid mer än nog,
mitt hjärta fröjdar sig,
ty du mer än mättar vart behov,
bevarar mig från fall.
Varje löfte du har givit mig
i sin tid uppfyllas skall.

Inser jag värdet av min lott
och allt den innebär?
Mitt uppsåt prövas gång på gång
igenom livet här.
Under frestelsernas böljors brus
och egen viljas krav
är det Mästaren som styr min bark,
han som stillar vind och hav?

===== No. 361 =====
Title: Kristi kärlek
Music: Tysk melodi

Kristi kärlek har mig dragit
till ett liv vari han bor.
När i kärlek han mig leder,
trofasthetens lön är stor.
Jag vill hasta, jag vill ila,
jordisk fröjd kan ej bestå.
Icke längre kan jag dröja,
jag till Jesus måste gå.

All min längtan står till honom,
världen håller mig ej mer.
Blott till Jesus jag mig klänger,
honom jag ej överger.
Vilken salig fröjd och lycka
att få vara Kristi brud.
Må han leda mig i ljuset,
att jag trogen blir mot Gud.

Något bättre kan ej givas
än vad han förläna vill.
Glad min Mästare jag tjänar,
han ger nåd och kraft därtill.
Må jag troget intill änden
göra vad han än begär,
tills jag uti evigheten
alltid bliver honom när.

===== No. 362 =====
Title: När hjärtat är glatt
Words: Glenn Smith
Music: Glenn Smith
Copyright: Text och Musik: (c)*

Chorus:
Med Mästarens hand vid din håll ut
vart än han leder dig,
och märk din stig intill resans slut
med trohet innerlig.

När hjärtat är glatt och din himmel klar
och hopp giver styrka åt dig,
när Gud är dig när och du seger har
och målet så klart visar sig,

När hjärtat är krossat och mörkret rår
och trött är din vacklande fot,
om tårskymd din blick då du säden sår
och fienden står dig emot,

När striden har slutat och dagen gryr
var prövning skall glädja dig då,
som lärde dig akta Guds väg så dyr,
hans bästa för själen att nå.

===== No. 363 =====
Title: Tåligt fortsätt
Words: Sam Jones
Music: J. B. Dykes
Name: Nicaea
Copyright: Text: (c)*

Tåligt fortsätt framåt på Guds väg med Jesus,
och med glädje gör vad här din Fader vill.
Mitt bland syndens böljor lyssna till hans stämma,
över dess brus han säger: »Tyst, var still!»

»Jag vill ej dig lämna,» ljuva ord av hugnad,
sagda när han gick på livets hårda stig.
»Du ej övergives; jag är alltid med dig.
I ljus och mörker ständigt följ du mig!»

Ingen är så trogen, sann och öm som Jesus.
Må från världens bländverk han dig hålla fri.
Han vill leda framåt, härlighet att ärva;
rik'dom omätlig evigt din kan bli.

Tåligt nu med honom fortsätt uti kampen,
troget intill änden håll med honom ut,
en bland hans utvalda, funnen bland de trogna,
pålitlig, stadig intill livets slut.

===== No. 364 =====
Title: Modigt framåt gå
Words: Blanche Chappell
Music: Amerikansk folkmelodi
Copyright: Text: (c)*

Chorus:
Allen' han trampat pressen.
Han förglömmer icke en
utav dem som beder, verkar,
gråter, ofta helt allen'.

Modigt framåt gå med Jesus
som Guds vinpress trampat har
och nu fått sin plats på tronen
genom kraft av Gud, sin Far.
Ensam led han korsets smälek
när han bar vår synd, vårt ve.
Aldrig har hans kärlek kallnat,
ej ens i Getsemane.

Inför rådet stod han ensam,
deras Frälsare, misskänd.
Likt ett lamm för dem som klipper
var han tyst och ej erkänd.
Frukta ej Guds vinpress trampa
när hans hand dig leder här.
Han som stod allen' vill styrka
dem som honom håller kär.

Mer än alla smordes Jesus
med Guds glädjeolja sann,
dricker nu det nya vinet
efter segern som han vann.
Vi hans härlighet får dela
om vi tåligt härdar ut.
När vi står bland dem som segrat
tar han bort var tår till slut.

===== No. 365 =====
Title: Gud, lär mig älska så
Words: James Wright
Music: Robert Jackson
Name: Trentham
Copyright: Text: (c)*

Gud, lär mig älska så
som du har älskat mig,
i renhet och osjälviskhet,
att jag må likna dig.

Hjälp mig i ödmjukhet
din vilja lyda här,
fräls mig från all gensträvighet,
o du, min Fader kär.

Lär mig att vara vis
och fly det ondas stig
som lätt en snara kunde bli
för andra och för mig.

Hjälp mig förlåta så
som du förlåtit har.
Rena mig från fåfänglighet
och ondska som finns kvar.

Hjälp mig uthärda allt,
till änden hålla ut,
en trogen tjänare förbli
som hör »Väl gjort!» till slut.

===== No. 366 =====
Title: Föröka tron
Words: Mrs. May Schulz
Music: J. B. Dykes
Copyright: Text: (c)*

Föröka tron hos oss, o Gud,
befria oss från tvivlets band.
Giv oss den syn som tydliggör
din viljas väg, din starka hand.

Föröka tron när Satans här
oss hårt ansätter på vår stig.
Giv oss trons sköld så vi kan stå
oryggligt fasta uti dig.

Föröka tron när, år från år,
fruktlös vår möda synes här.
Giv oss nytt mod, lär oss förstå:
du leder än, du med oss är.

Föröka tron när sorg, förlust
har vållat hjärtat djupa sår.
Kom när med tröst och läkedom.
Du, Herde öm, oss väl förstår.

Föröka tron i dödens stund,
när anden vår skall avsked ta.
Giv oss den tro som väl förstår:
vårt enda hopp är Golgata.

===== No. 367 =====
Title: Vårt hopp, vår tillförsikt
Words: James Fawcett
Music: Charles Reeves
Copyright: Text: (c)*

Chorus:
Vårt hopp, vår tillförsikt i dag
är rotad djupare i Gud,
han leder efter sitt behag
då vi förbliver i hans bud.

Vår levnad, fjärran ifrån Gud,
var hopplös, utan frid och ro.
Han sände då till oss sitt bud
som gav oss liv och hopp och tro.

Alltsedan Herren blev vårt hopp,
vi sett hans kärlek, visdom, nåd,
vi seger under stridens lopp
kan vinna i hans namn och råd.

Tilltager prövningar än mer,
och vacklar någon i vårt led,
dock nåd i överflöd han ger.
Hans arm är stark som för oss stred.

Med framtidsutsikt för vår blick,
vårt hopp är Herren Jesus god
som själv för oss i döden gick
och för vår frälsning göt sitt blod.

===== No. 368 =====
Title: Mitt hopp och min tillflykt
Words: Sam Jones
Music: P. P. Billhorn
Copyright: Text: (c)*

Chorus:
Fast syndens härar omger mig,
dock fruktan mitt hjärta ej når.
Mitt hopp och min tillflykt är Jesus,
och framåt med jubel jag går.

Mitt hopp och min tillflykt är Jesus,
min tröst uti trångmål och nöd;
om strävsam min vandring i öknen
förblir han min hjälp och mitt stöd.

Hans eviga armar skall värna
mot fiendens anfall och harm.
Jag litar på Frälsaren Jesus
att segra i stridernas larm.

Hans nåd och hans trofasthet viker
från redliga hjärtan ej bort.
Han känner vår svaghet och skänker
sin kraft och sin Ande alltfort.

===== No. 369 =====
Title: Det flydda
Words: Glenn Smith
Music: Glenn Smith
Copyright: Text och Musik: (c)*

Chorus:
Den slutar med ära sin tävlan en gång
som här håller fast vid hans namn.
Den kärvar får skörda med jubel och sång
som beständigt är stadig och sann.

Det flydda med seger och felsteg har gått
och många med tårar har säden utsått.
Fast mängden får skörda med ångesten blott,
säll den själ som är stadig och sann.

Det hjälper oss veta, när kamp vi utstår
och andra för fiendens makt ej består,
att Kristus i förbön skall dagligen gå
för den själ som är stadig och sann.

Förnyelse finns för den själ som vill be,
en läk'dom för sår och en lindring för ve,
ty visdom och nåd han av hjärtat vill ge
åt den själ som är stadig och sann.

Om vi nu är trogna fast världen än ler,
vi intet skall ångra när solen går ner.
Den åtrådda härlighetskronan han ger
åt den själ som är stadig och sann.

===== No. 370 =====
Title: Må vi förgäta
Music: O. A. Ottander

Må vi förgäta allt som lagts tillrygga,
och sträcka oss mot det som är framför.
Vi vandra då framåt och äro trygga
och skola nå till målet ovanför.

Må vi förgäta allt som var en vinning,
att köttslig vishet ej bedårar oss,
men följa troget i Guds nåd och sanning
i Jesu spår, i kärlek till hans kors.

Må vi förgäta synd som är begången,
och fara efter tro, rättfärdighet,
att hjärtat ej må mista segersången
och så förglömma nådens salighet.

Vår Gud förgäter alla våra synder
och kastar dem i glömskans djupa hav.
Han helar ock vårt liv från alla brister
och oss fullkomnar i sin Son, han gav.

O Herre, må vi icke se tillbaka
till det som vi en gång förgätit har,
men uti dig den sanna glädjen smaka,
din ljuva frid och vila underbar.

===== No. 371 =====
Title: Glöm dig själv
Words: Georg Hemdal
Copyright: Text: (c)*
Music: J. A. Hultman
Copyright: Musik: (c) Verbum. Tryckt med tillstånd.

Chorus:
Se på Jesus som var frestad
uti allting liksom vi,
hur i allt han övervunnit.
Med sin kraft han står oss bi.

Glöm dig själv och dina strider,
ängslan, sorg, bedrövelser.
Det skall komma bättre tider
om till Gud du troget ber.

Glöm de gångna nederlagen
och de felsteg du begått.
Hoppfullt grip den nya dagen,
tjäna Gud med vad du fått.

Glöm vad andra om dig tänka,
kom ihåg vad Jesus sagt.
Det allena tröst kan skänka,
giva hopp och mod och makt.

Glöm ej bort att vara tacksam
emot Gud för all hans nåd.
Sök i kärlek vara verksam,
troget följ hans kärleks råd.

===== No. 372 =====
Title: Vi döpas i hans namn
Words: Sam Jones
Music: Isaac B. Woodbury
Copyright: Text: (c)*

Med glädje i vår Gud
hans smala väg vi gå,
beredda att hans ord och bud
i oss fullbordas må.
Vi döpas i hans namn,
försaka synd och värld,
bekänna öppet att Guds Son
skall leda all vår färd.

Vi hörde Herdens röst
när vi var långt från Gud,
vi lyssnade och började
att vandra i hans bud.
Vi döpas i hans namn,
han är vår salighet.
Han är vår Herre, Frälsare,
och vår rättfärdighet.

Här inför Herren Gud
vi lyda vad han sagt.
Han ger oss Andens vittnesbörd
och vi få av hans makt.
Vi döpas i hans namn,
och ge till känna så
vår villighet med honom dö
och till nytt liv uppstå.

Med kärlek, tro och hopp,
i lydnad gå vi fram,
vi lämna världens väg bakom
och följa vill Guds Lamm.
Vi döpas i hans namn,
hängivna vill förbli,
för världen Jesu sanning, väg
och liv bekänna vi.

===== No. 373 =====
Title: Uppståndelsens morgon
Words: L. Stephens
Music: Eli Christy
Copyright: Text: (c)*

Chorus:
Uppståndelsens morgon, vad likna den kan?
Förlamande fruktan och hopplöshet svann,
en ljusning ur ve och förtvivlan bröt fram
när, rest ur sin grav, kom Guds korsfästa Lamm.

Hur härlig den gryning när Frälsar'n uppstod,
för evigt besegrande dödsrikets makt.
Som födda på nytt fick hans lärjungar mod
och blev då hans vittnen, som var dem ålagt.

Må vi nu få känna uppståndelsens kraft
och vandra med Gud i ett nytt väsende.
Må synden, som förut sitt välde har haft,
ge vika var dag för den nåd Gud vill ge.

Nu står vår förväntan och hopp till den gång
när Gud skall förvandla vår förnedringskropp.
Då skall vi uppstå och all evighet lång
skall leva med fröjd i en härlighetskropp.

===== No. 374 =====
Title: De ting som här synas
Words: Gunda Åstrand

Chorus:
Vi längta till målet,
vi blicka framåt emot löftenas land.
Där skola de trötta få vila,
helt fria från jordiska band.

De ting som här synas ej skola bestå,
de äro ej eviga, vi dem försmå.
Till himmelska ting stå vår längtan och håg,
vad öra ej hörde, vad öga ej såg.

Bedrövelser, som vi här hava en tid,
bereda åt oss efter jordlivets strid
en fullvikt av härlighet hos Herren Gud,
om vi hålla ut och bevara hans bud.

Vårt jordiska tälthus nedbrytes en dag.
Vår kropp måste lyda förgängelsens lag;
men vi uti härlighet skola uppstå,
en odödlig kropp vi av Gud skola få.

===== No. 375 =====
Title: Sakta det skymmer,
Words: James Jardine
Music: F. E. Belden
Copyright: Text: (c)*

Chorus:
Hösten, livets afton,
vissna löv omkring mig strör.
Vissnar, allt vissnar,
snart jag också vissnar, dör.

Sakta det skymmer,
skuggor synas på min stig.
De till mig viska:
»Afton nalkas dig.»
Fåglar hasta hemåt,
gyllne moln i väster stå.
Allt till mig vill säga:
»Natten faller på.»

Ljuvlig erinran
skänker tröst och giver mod,
att min Förlossar'
från en grav uppstod.
Genom livets skuggor
han fullbordade sitt lopp,
segrade på korset
för att bli mitt hopp.

Jesus, jag älskar
dig, ty du har älskat mig.
Låt mig få följa
dina spår, din stig.
Genom ljus och mörker,
om min väg blir svår och lång,
må din närhet alltid
bli mitt hjärtas sång.

Om än jag fruktar
när jag nalkas dödens flod
och står vid branten,
giv då du mig mod.
Du som kan mig helga,
från all synd gör mig helt ren.
Tag mig så till vilan
uti himmelen.

===== No. 376 =====
Title: Att kallas hem
Words: Sandy Scott
Music: Svensk folkmelodi
Copyright: Text: (c)*

Att kallas hem till ro från tåredalen,
vår kärleksfulle Fader oss bestämt,
och få hos Frälsaren i himlasalen
ett saligt hem där sorg ej ens blir nämnt.

En lön som övergår vad här vi fattar,
en fröjd som ej beskrivas kan med ord,
det väntar dem som ärver himlens skatter,
som utstått hårda prövningar på jord.

Hem till den dag då natt är evigt svunnen,
vi samlas skall med Jesus att förbli
i härlighet, då död är övervunnen,
och höra änglars sköna melodi.

När stigen synes mörk, din röst oss gläder;
du, Herre, är vår fröjd, du trösta kan.
Om än vårt hjärta nu bär sorgens kläder,
skall du förbliva vår ledstjärna sann.

===== No. 377 =====
Title: O sälla dag
Words: Hugo Johnson
Music: Erland Dahlgren
Copyright: Text: (c)*
Copyright 2: Musik: (c) Gehrmans Musikförlag, Stockholm. Tryckt med tillstånd.

O sälla dag, när Herren vann mitt hjärta,
när viljan min blev böjd i ödmjukhet
och slut det blev på själens kval och smärta
vid tanke på min död och evighet.
Den ljuva frid och ro jag då fick smaka
förblir min fröjd och är ett evigt hopp.
När jag i kärlek ger mitt liv tillbaka
skall jag i frid en gång få bryta opp.

O sälla dag, den tid jag nu får leva
i tron på Gud och tjäna honom här,
och icke längre uti mörker treva
med oro över vad som väntar där.
I Jesus ser jag vägen jag skall vandra.
I honom gives kraft och nåd därtill.
Min önskan är att kunna hjälpa andra
att välja rätt när han dem vinna vill.

O sälla dag, när jag till sist har hunnit
till själens mål som jag i tron nu ser,
min sista stund ur livets timglas runnit,
min vandringsstav för alltid lägges ner;
då skall jag skåda den jag här lärt älska,
ej som en främling han för mig sig ter,
och utav nåd få dela med de frälsta
hans härlighet där vi ej skiljas mer.

===== No. 378 =====
Title: När livet slutar
Words: James Jardine
Music: Virgil P. Brock och Blanche Kerr Brock
Copyright: Text: (c)*
Copyright 2: Musik: (c) Copyright 1936, 1964, The Rodeheaver Co. USA. Word Music(UK),(A division of Word(UK)Ltd),
Copyright 3: Northbridge Road, Berkhamsted, Herts, HP4 1EH, England

När livet slutar och jag må färdas
i dödens dal på en okänd stig,
jag skall ej ändå behöva frukta
när jag har Jesus att leda mig.

I dödens skugga ett ljus framstrålar
mer klart än någonsin solens sken.
Det är min Jesus, mitt hopp för evigt,
som fyller hjärtat med kärlek ren.

Ledstjärnan Jesus, som jag kan följa,
all dödens makt har omintetgjort.
Han uppå korset bar mina synder
och blev ett offer för mig, så stort.

O härlig gryning, när jag skall vakna
med Jesus uti uppståndelsen,
att honom skåda, för evigt prisa
för allt han givit i frälsningen.

===== No. 379 =====
Title: Endast ett minne
Words: Horatius Bonar
Music: Ira D. Sankey

Chorus:
Vi skall ju lämna endast ett minne,
endast ett minne av vad vi har gjort.
Så skall vi sluta vårt jordelivs gärning,
endast ihågkomna för vad vi gjort.

Likasom morgonens stjärnor förbleknar
och uti solljusets glans svinner bort,
så skall vi sluta vårt jordelivs gärning,
endast ihågkomna för vad vi gjort.

Skall vi då saknas när andra upptager
verket vi utfört i smått som i stort?
Skulle vi än glömmas bort här i världen,
Herren ihågkommer vad vi har gjort.

Sanningen visad i ord och i gärning
skall här förbliva och tala alltfort.
Frukt skall den bära fast vi blir förglömda,
och man ihågkommer vad vi har gjort.

När Herren Jesus sin egendom samlar
och hämtar hem från vart land och var ort
alla de lärjungar som varit trogna,
skall han ihågkomma vad de har gjort.

===== No. 380 =====
Title: Sälla hemland
Words: Clarence Carlson
Copyright: Text: (c)*
Music: J. B. F. Wright

Stadd på vandring mot mitt hemland,
jag med andra strävar fram.
Vänner har jag fått på vägen,
sanna, trogna mot Guds Lamm.
Från vår Skapare vi utgått
och det är ju som sig bör
att till Gud vi vänder åter,
denna värld vi ej tillhör.

Sälla hemland, det är målet,
jag blott gäst skall här förbli.
Vad man ser på genomresa
för min blick går snart förbi.
Högt jag älskar reskamrater
som, med håg till löftets land,
trots sin svaghet, hastar framåt
mot en utsträckt välkomsthand.

Sälla hemland, ljuva, sköna,
fyllt med allt vad härligt är,
inför det som där oss väntar
väger mödan föga här.
Ännu blott en liten sträcka,
ännu några korta år,
och vi når vårt sälla hemland;
glömd blir då var ängslans tår.

Sälla hemland som är lovat
Guds utvalda, trogna hjord,
där vi snart skall dricka vinet,
nytt med Jesus vid hans bord.
Låt ej jordens ting fördunkla
trons och tillförsiktens ljus!
Snart skall allt vad här vi skådar
bliva lagt i stoft och grus.
